<?xml version="1.0" encoding="UTF-8"?>
<?xml-model href="../../../TAN-2021/schemas/TAN-TEI.rnc" type="application/relax-ng-compact-syntax"?>
<?xml-model href="../../../TAN-2021/schemas/tan.sch" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0"
     TAN-version="2021"
     id="tag:kalvesmaki.com,2014:cpg2454.srp.2023.nesic">
   <teiHeader>
      <fileDesc>
         <titleStmt>
            <title>Παραίνεσις πρὸς μοναχούς</title>
            <author>Evagrius Ponticus</author>
            <respStmt>
               <resp>translated by</resp>
               <persName full="yes">
                  <forename full="yes">Лазар</forename>
                  <surname full="yes">Нешић</surname>
               </persName>
            </respStmt>
         </titleStmt>
         <publicationStmt>
            <p/>
         </publicationStmt>
         <sourceDesc>
            <p/>
         </sourceDesc>
      </fileDesc>
      <encodingDesc>
         <p/>
      </encodingDesc>
   </teiHeader>
   <head xmlns="tag:textalign.net,2015:ns">
      <name xml:lang="eng">Lazar Nesic's Serbian translation of the Counsel to Monks of Evagrios Pontikos</name>
      <name xml:lang="srp">Лазар Нешић, превод оф Поуке монасима, Евагрије Понтски</name>
      <master-location href="http://evagriusponticus.net/tan/cpg2454/cpg2454.srp.2023.nesic.xml"/>
      <license which="by_4.0" licensor="kalvesmaki"/>
      <work which="Exhortations to Monks"/>
      <version>
         <IRI>tag:evagriusponticus.net,2015:cpg2454,srp-2023</IRI>
         <IRI>tag:kalvesmaki.com,2014:cpg2454,eng-2023</IRI>
         <name xml:lang="eng">Lazar Nešić's Serbian translation of the Counsel to Monks of Evagrios Pontikos</name>
      </version>
      <vocabulary>
         <IRI>tag:kalvesmaki.com,2014:tan-key:evagrius</IRI>
         <name>General keywords associated with the TAN collection for Evagrius of Pontus</name>
         <location href="../TAN-voc/evagrius.TAN-voc.xml" accessed-when="2021-06-02"/>
      </vocabulary>
      <source which="Nešić 2024"/>
      <adjustments/>
      <vocabulary-key/>
      <file-resp who="kalvesmaki"/>
      <resp who="kalvesmaki" roles="editor"/>
      <change when="2023-11-11" who="kalvesmaki">Created TAN template for Nesic translations.</change>
      <change when="2023-12-08-05:00" who="kalvesmaki">Populated template with content</change>
      <to-do/>
   </head>
   <text>
      <body xml:lang="srp">
         <div type="title" n="title">
            <p>Поуке монасима</p>
         </div>
         <div type="admonition" n="1">
            <div type="chapter" n="1">
               <p>Пошћење одсеца неумереност у храни, а блудну похоту гаси уздржање сједињено с молитвом.</p>
            </div>
            <div type="chapter" n="2">
               <p>Милосрђе укида среброљубље, које је мајка идолопоклонства, а нада у Бога пресеца телесне бриге.</p>
            </div>
            <div type="chapter" n="3">
               <p>Читање речи Божије и бдење праћено молитвом сабирају заблудели ум.</p>
            </div>
            <div type="chapter" n="4">
               <p>Дуготрпљење и псалмопојање укроћују налет гнева.</p>
            </div>
            <div type="chapter" n="5">
               <p>Подношење и сузе изгоне чамотињу, а омраза задовољстава утишава световну тугу.</p>
            </div>
            <div type="chapter" n="6">
               <p>Гостољубље се стиче смиреноумљем, те одбацивањем властољубља и моћи. Гордост, као исконско зло и гадост пред Господом, наиме гордост што јој се и Бог противи, бива умирена од стране безмерног смиреноумља које говори: „Земља сам и прашина“.<ref cRef="Пост. 18, 27: Јов. 30, 15; 42, 6."/> И опет: „Ако Господ не сазида дом, узалуд се труде зидари“<ref cRef="Пс. 126, 1."/> и покушавају да га сачувају.</p>
            </div>
            <div type="chapter" n="7">
               <p>Као што није могуће пречистити узбуркану воду док се не умири, тако ни монах не може спознати, нити очистити свој унутрашњи свет ако се снажно и стрпљиво не посвети тиховању.</p>
            </div>
            <div type="chapter" n="8">
               <p>Многоглагољивост узнемирава душу, неумерини сан оптерећује мишљење.</p>
            </div>
            <div type="chapter" n="9">
               <p>Расплинута жеља поткопава безазленост ума.</p>
            </div>
            <div type="chapter" n="10">
               <p>Неуздржани смех уништава скромну нарав.</p>
            </div>
            <div type="chapter" n="11">
               <p>Сусрети с многим људима помућују нашу добру навику, а оговарање нас удаљава од мира.</p>
            </div>
            <div type="chapter" n="12">
               <p>Сусрети с порочним људима наликују ударцима многих стрела по човеку, јер што га стреле више погађају, то га кончини живота приближавају.</p>
            </div>
            <div type="chapter" n="13">
               <p>Ако си читаво време свог живота провео у манастиру, али ниси стекао врлину – која твоме унутрашњем свету пружа доказ да си постао син Божији,<ref cRef="Гал. 3, 26."/> и да си прешао из смрти у живот,<ref cRef="Јн. 5, 24."/> јер Господ пребива у теби – не очекуј да ћеш наследити Царство Небеско.<ref cRef="1. Кор. 6, 9–10."/>
               </p>
            </div>
            <div type="chapter" n="14">
               <p>Ревност, чежња за Богом и умртвљење тела рађају сузе, а сузе чисте душу од сагрешења, као што брушени камен скида рђу с железа.</p>
            </div>
            <div type="chapter" n="15">
               <p>Уживање је слатко, али је „тама најкрајња“ ужасна;<ref cRef="Мт. 8, 12; 22, 13; 25, 30."/> врлина је тешко достижна, али неизрецива је слава светих и праведних.</p>
            </div>
         </div>
         <div type="admonition" n="2">
            <div type="chapter" n="1">
               <p>Као што птица глатко пресеца ваздух у лету, тако душа крилима врлина узлеће на висине.</p>
            </div>
            <div type="chapter" n="2">
               <p>Као што облак скрива исијавање сунчевих зрака, тако гнев помрачује блистање душе.</p>
            </div>
            <div type="chapter" n="3">
               <p>Као што се капи кише не могу пребројати, тако се ни мудрост Божија не може докучити.<ref cRef="Рим. 11, 33."/>
               </p>
            </div>
            <div type="chapter" n="4">
               <p>Као што је немогуће пренети воду на узвишење, ако није са свих страна затворена и не може нигде да исцури, тако ни ум не може промишљати вишње ствари, нити се може наћи на месту бестелесних бића, ако нема очишћено срце и ако се не окрене оним стварима које га држе у сабраности.</p>
            </div>
            <div type="chapter" n="5">
               <p>Као што је немогуће угледати властити лик у узбурканој води, тако ни ум неће моћи да угледа Господа као у огледалу,<ref cRef="1. Кор. 13, 12."/> ако не уреди свој унутрашњи свет и не очисти душу од пристрасне везаности за тварне ствари.</p>
            </div>
            <div type="chapter" n="6">
               <p>Као што је немогуће саградити кулу без вештог зидара, тако је немогуће задобити Божију мудрост без борбе; и као што је немогуће успешно водити борбу без разборитости, тако је немогуће пронаћи разборитост без жарке жудње и ревности за божанским.</p>
            </div>
            <div type="chapter" n="7">
               <p>Као што је немогуће да дрво роди плод, ако не проведе неко време у земљи и не напаја се кишницом, тако ни човек не може родити савршени плод праведности, ако не подноси невоље и искушења ради истине.</p>
            </div>
            <div type="chapter" n="8">
               <p>Као што је немогуће начинити железни сасуд, ако га не излијемо у пећи, тако је немогуће постати свет без искушења и подношења напада противника ђавола.</p>
            </div>
            <div type="chapter" n="9">
               <p>Онај који бежи од корисног искушења, тај бежи од вечног живота.</p>
            </div>
            <div type="chapter" n="10">
               <p>Онај који не подноси невоље ради Господа, тај неће видети брачну одају Христову.</p>
            </div>
            <div type="chapter" n="11">
               <p>Као што вода доприноси расту биљака, тако невоља доприноси расту праведности у души праведника.</p>
            </div>
            <div type="chapter" n="12">
               <p>Онај који не изгладњује и не потчињава властиту плот, већ задовољава плотске жеље, неће окусити од истините вечере, нити ће се оденути у светле одежде.<ref cRef="1. Кор. 9, 27."/>
               </p>
            </div>
            <div type="chapter" n="13">
               <p>Као што сунце није криво што слепи човек не види светлост, јер узрок његовог слепила је слабовидост очију, тако би и онај који је лишен Сунца праведности требало себе да окривљује, јер ово му се догодило због његовог сујетног живљења.</p>
            </div>
            <div type="chapter" n="14">
               <p>Као што мртвац не осећа, ни похвалу, ни увреду, тако и верник презире, било славу, било срамоту.</p>
            </div>
            <div type="chapter" n="15">
               <p>Као што извор који је очишћен од околних тварних стихија протиче бистром водом, тако и ум који је очишћен од гнева, злопамћења и телесних брига проналази чисто познање и рађа сладосну жудњу у ономе који је речено познање стекао.</p>
            </div>
            <div type="chapter" n="16">
               <p>Попут човека који је кренуо на пут, али га није окончао, већ се зауставио на његовој половини и постао подсмех онима која га гледају, јер нити се вратио на почетак, нити је доспео до циља, такав је онај који је започео живот према божанском закону, али није довршио свој пут, јер се препустио безочности и прекомерном смејању, због чега ће бити лишен вечног живота. </p>
            </div>
            <div type="chapter" n="17">
               <p>Као што је немогуће да атлета буде овенчан победничким венцем без надметања, тако је немогуће постати хришћанин без борбе.<ref cRef="2. Тим. 2, 5."/>
               </p>
            </div>
            <div type="chapter" n="18">
               <p>Као што теразије нису равномерне када једна страна претеже, тако ни Божије заповести неће бити испуњене када преовладавају телесне бриге.<ref cRef="Рим. 8, 6–7."/>
               </p>
            </div>
            <div type="chapter" n="19">
               <p>Као што није могуће научити се вештини без упорности и утрошеног времена, тако је немогуће задобити молитву без посвећености Богу у исправности срца.</p>
            </div>
            <div type="chapter" n="20">
               <p>Онај који није стекао чисту молитву, тај нема оружја за борбу.</p>
            </div>
            <div type="chapter" n="21">
               <p>Онај који није украшен и очишћен врлинама Божијим, тај ће постати боравиште демона.</p>
            </div>
            <div type="chapter" n="22">
               <p>Као што је немогуће да цар борави у дому сиромаха, тако ни Христос неће пребивати у души што је укаљана грехом.</p>
            </div>
            <div type="chapter" n="23">
               <p>Као што се запустело поље може довести у ред марљивим радом, тако се и душа која је подивљала због властитих грехова може припитомити животом према Божијем закону.</p>
            </div>
            <div type="chapter" n="24">
               <p>Као што стена у мору остаје чврста и непоколебива чак и при ударцима таласа, тако и човек који се усавршио у врлинама и који се саживео с њима остаје постојан при налетима ђавола.</p>
            </div>
            <div type="chapter" n="25">
               <p>Као што лекар смишља лекове који исцељују болест, тако познање Бога, када се брижљиво чува, подучава оног који учествује у њему на који се начин може сачувати и напредовати према већим стварима.</p>
            </div>
            <div type="chapter" n="26">
               <p>Као што бујица сама себи крчи пролаз, тако и грех самоуништава онога који га је прихватио.</p>
            </div>
            <div type="chapter" n="27">
               <p>Као што је јелену који је упао у замку немогуће да лако побегне, тако и онај који задовољава своје жеље и проводи живот у овом свету не може побећи греху, јер зле жеље и уживања представљају тешко раскидиво уже.</p>
            </div>
            <div type="chapter" n="28">
               <p>Као што се лоза која не рађа добре плодове сече да њено место не би остало неплодно,<ref cRef="Мт. 3, 10."/> тако ће Господ искоренити свакога који не рађа плодове Духа Светога.<ref cRef="Гал. 5, 22."/>
               </p>
            </div>
            <div type="chapter" n="29">
               <p>Као што је неизводиво да човек погођен стрелом не буде повређен, тако је немогуће да монах који је примио злу помисао не буде рањен.</p>
            </div>
            <div type="chapter" n="30">
               <p>Као што онај који је напустио прави пут лута по непознатој земљи и не зна куда иде, тако лута и човек који не верује у једносуштну Тројицу.</p>
            </div>
            <div type="chapter" n="31">
               <p>Као што се човек састоји од много делова, премда има једну природу, тако се Света Тројица разликују у погледу имена и ипостаси, премда имају једну природу. А Божију природу не би могао разумети чак и кад би на крилима узлетао. Јер, будући наш Творац, Бог је недокучив.</p>
            </div>
            <div type="chapter" n="32">
               <p>Као што начињена посуда не познаје исходиште и природу онога који ју је начинио, тако ни људско биће неће разоткрити исходиште и природу Бога.</p>
            </div>
            <div type="chapter" n="33">
               <p>Обуздај своју радозналост у погледу Тројице, већ напросто веруј и поклањај им се. Јер, онај који је радознао, тај не верује.</p>
            </div>
            <div type="chapter" n="34">
               <p>Стичи мудрост, а не сребро, и цени блиставу одежду Христа Господа нашег више од сваке свилене хаљине, јер ти тварне ствари неће бити ни од какве користи у дан смрти.</p>
            </div>
            <div type="chapter" n="35">
               <p>Као што ватра прождире шикару, тако ће сваки грешник бити прогутан вечним и бескрајним огњем, те ће се неумориво мучити у њему.</p>
            </div>
            <div type="chapter" n="36">
               <p>Нема ничег великог у томе ако постанемо праведни. Јер, постаћемо онаквим каквим нас је Бог у почетку створио, односно, „врло добрим“.<ref cRef="Пост. 1, 31."/>
               </p>
            </div>
            <div type="chapter" n="37">
               <p>Онај који живи противприродно не испуњава заповести Божије.</p>
            </div>
            <div type="chapter" n="38">
               <p>„Свеколика мудрост је у страху Господњем“,<ref cRef="Сир. 19, 20."/> а свако образовање које не подучава закону Гоподњем јесте лудост и безумност.</p>
            </div>
            <div type="chapter" n="39">
               <p>Вера и крштење те неће избавити вечног огња без дела праведности.<ref cRef="Јак. 2, 14–26."/> Ако си се сјединио с Христом, држи заповести Његове; и ако верујеш у будући живот, тражи вечну славу и бој се пламеног мача!<ref cRef="Пост. 3, 24."/> Међутим, ако не испуњаваш наредбе Божије, немој себе звати верником.</p>
            </div>
            <div type="chapter" n="40">
               <p>Свеколика твар се повинује наредби Божијој, осим човека ради кога је све постојеће створено.</p>
            </div>
            <div type="chapter" n="41">
               <p>Ако чувамо себе чистим нећемо ништа допринети Богу, али ћемо прибавити себи живот и неизрециви починак вечних добара.</p>
            </div>
            <div type="chapter" n="42">
               <p>Немој говорити: „Нисам у стању да одржим заповест Божију због свог оца, или мајке, или жене, или деце, или нечег другог“.<ref cRef="Лк. 14, 20."/> Јер, они те неће избавити од надолазећег гнева и неуспављивог црва.<ref cRef="Ис. 66, 24; Мк. 9, 48."/> Нека ти буде мрзак и огаван свако ко те омета у испуњавању заповести Божијих и стицању божанских врлина, јер с таквима није добро „ни да једеш заједно“.<ref cRef="1. Кор. 5, 11."/>
               </p>
            </div>
         </div>
      </body>
   </text>
</TEI>
