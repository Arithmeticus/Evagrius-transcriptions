<?xml version="1.0" encoding="UTF-8"?>
<?xml-model href="../../../TAN-2021/schemas/TAN-TEI.rnc" type="application/relax-ng-compact-syntax"?>
<?xml-model href="../../../TAN-2021/schemas/tan.sch" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0"
     TAN-version="2021"
     id="tag:kalvesmaki.com,2014:cpg2454.grc.2012.joest">
   <teiHeader>
      <fileDesc>
         <titleStmt>
            <title>Παραίνεσις πρὸς μοναχούς</title>
            <author>Evagrius Ponticus</author>
            <respStmt>
               <resp>translated by</resp>
               <persName full="yes">
                  <forename full="yes">Лазар</forename>
                  <surname full="yes">Нешић</surname>
               </persName>
            </respStmt>
         </titleStmt>
         <publicationStmt>
            <p/>
         </publicationStmt>
         <sourceDesc>
            <p/>
         </sourceDesc>
      </fileDesc>
      <encodingDesc>
         <p/>
      </encodingDesc>
   </teiHeader>
   <head xmlns="tag:textalign.net,2015:ns">
      <name xml:lang="eng">Christof Joest's Greek edition of the Counsel to Monks of Evagrios Pontikos</name>
      <master-location href="http://evagriusponticus.net/tan/cpg2454/cpg2454.grc.2012.joest.xml"/>
      <license which="by_4.0" licensor="kalvesmaki"/>
      <work which="Exhortations to Monks"/>
      <vocabulary>
         <IRI>tag:kalvesmaki.com,2014:tan-key:evagrius</IRI>
         <name>General keywords associated with the TAN collection for Evagrius of Pontus</name>
         <location href="../TAN-voc/evagrius.TAN-voc.xml" accessed-when="2021-06-02"/>
      </vocabulary>
      <source which="evagrius joest 2012"/>
      <adjustments/>
      <vocabulary-key>
      </vocabulary-key>
      <file-resp who="kalvesmaki"/>
      <resp who="kalvesmaki" roles="editor"/>
      <change when="2024-10-06" who="kalvesmaki">Corrected typos</change>
      <change when="2023-11-21" who="kalvesmaki">Started file</change>
      <comment when="2021-12-04" who="kalvesmaki">Created lineation</comment>
      <comment when="2021-12-05" who="kalvesmaki">Proofread</comment>
      <to-do/>
   </head>
   <text>
      <body xml:lang="grc">
         <div type="title" n="title">
            <p>Παραίνεσις πρὸς Μοναχοὺς</p>
         </div>
         <div type="admonition" n="1">
            
            <div type="chapter" n="1">
               <p>Ἀκρασίαν βρωμάτων
               <lb/>περικόπτει νηστεία,
               <lb/>ἀκολασίαν δὲ πορνείας
               <lb/>περιαιρεῖ ἐγκράτεια μετὰ προσευχῆς.</p>
            </div>
            <div type="chapter" n="2">
               <p>Φιλαργυρίαν τὴν τῆς εἰδωλολατρίας μητέρα
               <lb/>συστέλλει ἐλεημοσύνη,
               <lb/>μέριμναν δὲ σωματικὴν
               <lb/>περικόπτει ἐλπὶς ἡ εἰς Θεόν.</p>
            </div>
            <div type="chapter" n="3">
               <p>Πλανώμενον νοῦν
               <lb/>συστέλλει ἀνάγνωσις λογίων Θεοῦ, καὶ ἀγρυπνία μετὰ προσευχῆς.
               <lb/>Θυμοῦ δὲ καταδρομὴν,
               <lb/>καταπραΰνει μακροθυμία και ψαλμῳδία.</p>
            </div>
            <div type="chapter" n="4">
               <p>Ἀκηδίαν
               <lb/>καταστέλλει ὑπομονὴ καὶ δάκρυα,
               <lb/>λύπην δὲ κοσμικὴν
               <lb/>κατασιγάζει τὸ πρὸς τὰς ἡδονὰς μῖσος.</p>
            </div>
            <div type="chapter" n="5">
               <p>Φιλοξενίαν κτᾶται ταπεινοφροσύνη
               <lb/>καὶ φιλαρχίας καὶ ὑπεροχῆς ἀποστροφὴ,
               <lb/>ὑπερηφανίαν δὲ, τὸ ἀρχαῖον κακὸν, τὸ βδελυκτὸν ἐνώπιον
               <lb/>Κυρίου, ᾗ ἀνθίσταται καὶ ὁ Θεὸς,
               <lb/>καταπαύει ταπεινοφροσύνη ἁμέτρητος,
               <lb/>ἡ λέγουσα· „Ἐγὼ εἰμὶ γῆ καὶ σποδός‟
               <lb/>Καὶ πάλιν· „Ἐὰν μὴ Κύριος οἰκοδομήσῃ οἶκον, εἰς μάτην ἐκοπίασεν, ὁ οἰκοδομῶν καὶ φυλάττειν πειρώμενος.‟</p>
            </div>
            <div type="chapter" n="6">
               <p>̔Ως οὐκ ἔστι τεθολωμένον ὕδωρ καθαρεῦσαι
               <lb/>μὴ μεῖναν ἀσάλευτον,
               <lb/>οὕτως οὐκ ἔστι μοναχοῦ κατάστασιν ἐπιγνῶναι
               <lb/>ἄνευ ἡσυχίας.</p>
            </div>
            <div type="chapter" n="7">
               <p>Πολυλογία
               <lb/>ταράσσει ψυχὴν,
               <lb/>νυσταγμὸς δὲ ἀμέτρητος
               <lb/>παχύνει διάνοιαν.</p>
            </div>
            <div type="chapter" n="8">
               <p>Ῥεμβασμὸς ἐπιθυμίας
               <lb/>μεταλλεύει νοῦν ἄκακον.</p>
            </div>
            <div type="chapter" n="9">
               <p>Γέλως ἀκρατὴς
               <lb/>συνεσταλμένον ἦθος ἀφανίζει.</p>
            </div>
            <div type="chapter" n="10">
               <p>Συντυχίαι πολλῶν
               <lb/>ἕξιν ἐπιθολοῦσι,
               <lb/>καταλαλιαὶ δὲ
               <lb/>ἀπελαύνουσιν ἡμᾶς τῆς εἰρήνης.</p>
            </div>
            <div type="chapter" n="11">
               <p>κακῶν συντυχία ἔοικεν
               <lb/>ἀνδρὶ κατανυττομένῳ ὑπὸ βελῶν
               <lb/>ὅστις ἐὰν χρονίσῃ κατακεντούμενος,
               <lb/>προσθήσει καὶ τὴν ζωὴν αὐτοῦ.</p>
            </div>
            <div type="chapter" n="12">
               <p>Ἐὰν πάντα σου τὸν χρόνον τῆς ζωῆς
               <lb/>διάξης ἐν μοναστηρίῳ,
               <lb/>μὴ κτήσῃ δὲ ἀρετὴν
               <lb/>πληροφοροῦσάν σου τὴν διάνοιαν,
               <lb/>ὅτι ἐγένου υἱὸς Θεοῦ
               <lb/>καὶ μεταβέβηκας ἐκ του θανάτου εἰς τὴν ζωὴν, οἰκήσαντος τοῦ Κυρίου ἐν σοὶ
               <lb/>μὴ προσδοκήσῃς κληρονομῆσαι βασιλείαν οὐρανῶν.</p>
            </div>
            <div type="chapter" n="13">
               <p>Σπουδὴ καὶ πόθος καὶ σώματος νέκρωσις
               <lb/>δάκρυα γεωργεῖ,
               <lb/>τὰ δὲ δάκρυα
               <lb/>ἀποσμήχει τὴν ψυχὴν ἀπὸ τῶν ἁμαρτιῶν,
               <lb/>ὃν τρόπον ἐπαίρει ἡ ἀκόνη
               <lb/>τὸν ἰὸν τοῦ σιδήρου.</p>
            </div>
            <div type="chapter" n="14">
               <p>Ἡδεῖα ἡ ἡδονὴ,
               <lb/>ἀλλὰ δεινὸν τὸ σκότος τὸ ἐξώτερον·
               <lb/>δυσκατόρθωτος ἡ ἀρετὴ,
               <lb/>ἀλλ’ ἀνεκλάλητος ἡ δόξα τῶν ἁγίων καὶ δικαίων.</p>
            </div>
            <div type="chapter" n="15">
               <p>Πῶς ὁ ἀκούων διδαχῆς Θεοῦ καὶ μὴ ποιῶν
               <lb/>δαρήσεται πολλὰς,
               <lb/>ὃς εἰδὼς τὸ Θέλημα Κυρίου καὶ μὴ ποιήσας,
               <lb/>καὶ πᾶς ὁ ἀποστρεφόμενος τὰ λόγια τοῦ Θεοῦ
               <lb/>ὡς ἀπειθὴς τιμωρηθήσεται·
               <lb/>ὁ δὲ ἀκούων καὶ ποιῶν τὸ θέλημα τοῦ Κυρίου μακάριος,
               <lb/>ὅτι γενήσεται
               <lb/>μέτοχος ζωῆς αἰωνίου.
               <lb/>Ἀμήν.</p>
            </div>
         </div>
         <div type="admonition" n="2">
            
            <div type="chapter" n="1">
               <p>Ὃν τρόπον ὄρνεον καλῶς ἱστάμενον
               <lb/>τέμνει τὸν ἀέρα,
               <lb/>οὕτως ψυχὴ ὑψοῦται
               <lb/>πτερωθεῖσα ταῖς ἀρεταῖς.</p>
            </div>
            <div type="chapter" n="2">
               <p>Ὥσπερ νεφέλη κωλύει φαίνειν
               <lb/>τάς τοῦ ἡλίου ἀκτίνας,
               <lb/>οὕτως ὀργὴ σβέννυσι
               <lb/>τὸ φέγγος τῆς ψυχῆς.</p>
            </div>
            <div type="chapter" n="3">
               <p>Ὃν τρόπον ὑετοῦ σταγόνες
               <lb/>ἀμέτρητοι,
               <lb/>οὕτως σοφία Θεοῦ
               <lb/>ἀνεξιχνίαστος.</p>
            </div>
            <div type="chapter" n="4">
               <p>Ὥσπερ οὐκ ἔστιν ὕδωρ ἀνενέγκαι εἰς ὕψος
               <lb/>μὴ συγκλεισθὲν πανταχόθεν τοῦ μὴ ἔχειν ἔκβασιν,
               <lb/>οὕτως καὶ νοῦς οὐκ ἂν φρονήσῃ τὰ ἄνω καὶ ἐν χώρᾳ γένηται
               <lb/>τῶν ἀσωμάτων,
               <lb/>μὴ καθαρεύσας καρδίαν,
               <lb/>ἐπιστραφῆναι γὰρ αὐτὸν δεῖ πρὸς ἐκεῖνα
                  <lb/>ὑφ̓ ὧν κεκράτηται.</p>
            </div>
            <div type="chapter" n="5">
               <p>Ὥσπερ οὐκ ἔστι κατιδεῖν ἐν ὕδατι σαλευομένῳ
               <lb/>τὴν ἑαυτοῦ εἰκόνα,
               <lb/>οὕτω καὶ νοῦς οὐ δυνήσεται τὸν Κυρίον ὡς ἐν ἐσόπτρῳ ἰδεῖν, μὴ τὰ ἔνδον διορθωσάμενος καὶ ἐκκαθάρας τὴν ψυχὴν τῶν ὑλικῶν παθημάτων.</p>
            </div>
            <div type="chapter" n="6">
               <p>Ὡς οὐκ ἔστι πύργον οἰκοδομῆσαι
               <lb/>ἄνευ τεχνίτου,
               <lb/>οὕτως οὐκ ἔστι κτήσασθαι Θεοῦ σοφίαν
               <lb/>ἄνευ πολέμου,
               <lb/>καὶ οὐκ ἔστι κατορθῶσαι τὸν πόλεμον
               <lb/>χωρὶς φρονήσεως,
               <lb/>καὶ οὐκ ἔστιν εὑρεῖν φρόνησιν
               <lb/>ἄνευ πόθου περὶ τὸ θεῖον καὶ σπουδῆς.</p>
            </div>
            <div type="chapter" n="7">
               <p>Ὥσπερ οὐκ ἔστι ποιῆσαι δένδρον καρπὸν
               <lb/>μὴ χρονίσαν ἐν τῇ γῇ, ἔχον τοῦ ὑετοῦ τὴν ἀνδρείαν·
               <lb/>οὕτως καὶ ἄνθρωπος οὐ ποιήσει καρπὸν δικαιοσύνης τέλειον,
               <lb/>μὴ ὑπομείνας θλίψεις καὶ πειρασμοὺς διὰ τὴν ἀλήθειαν.</p>
            </div>
            <div type="chapter" n="8">
               <p>Ὥσπερ οὐκ ἔστιν ἐκ σιδήρου γενέσθαι σκεῦος,
               <lb/>μὴ βληθὲν ἐν καμίνῳ·
               <lb/>οὕτως οὐκ ἔστι γενέσθαι ὅσιόν τινα
               <lb/>ἄνευ πειρατηρίων καὶ πειρασμῶν τοῦ ὑπεναντίου, μὴ καρτερήσαντα.</p>
            </div>
            <div type="chapter" n="9">
               <p>Ὁ φεύγων
               <lb/>πειρασμὸν ἐπωφελῆ
               <lb/>φεύγει
               <lb/>ζωὴν αἰώνιον.</p>
            </div>
            <div type="chapter" n="10">
               <p>Ὁ μὴ ὑποφέρων
               <lb/>θλῖψιν διὰ τὸν Κύριον
               <lb/>οὐκ ὄψεται
               <lb/>τὸν νυμφῶνα τοῦ Χριστοῦ.</p>
            </div>
            <div type="chapter" n="11">
               <p>Ὥσπερ ὕδωρ
               <lb/>αὔξει φυτὸν,
               <lb/>οὕτως θλίψις
               <lb/>δικαιοσύνην αὔξει ἐν ψυχῇ δικαίου.</p>
            </div>
            <div type="chapter" n="12">
               <p>Ὁ μη ὑποπιάζων καὶ δουλαγωγῶν σάρκας αὐτοῦ,
               <lb/>αλλ’ ἐκτελῶν ἐπιθυμίας σαρκικὰς,
               <lb/>οὐ δειπνήσει τὸν ἀληθινὸν δεῖπνον,
               <lb/>οὐδὲ ἐνδύσεται ἔνδυμα φωτεινόν.</p>
            </div>
            <div type="chapter" n="13">
               <p>Ὥσπερ οὐκ ἔστιν αἴτιος ὁ ἥλιος τῳ τύφλῳ
               <lb/>μὴ φωτίζων αὐτὸν,
               <lb/>ἡ γὰρ ἀμβλυωπία τῶν ὀφθαλμῶν
               <lb/>αἰτία ἐστὶν·
               <lb/>οὕτως καὶ ὁ ἐστερημένος τοῦ ἡλίου τῆς δικαιοσύνης
               <lb/>ἑαυτὸν καταμεμφέσθω,
               <lb/>ἐκ γὰρ ματαίας ἀναστροφῆς
               <lb/>συμβήσεται αὐτῷ τοῦτο.</p>
            </div>
            <div type="chapter" n="14">
               <p>Ὥσπερ οὐκ αἰσθάνεται νεκρὸς
               <lb/>ἐπαίνου ἢ ὕβρεως,
               <lb/>οὕτως ἀνὴρ πιστὸς
               <lb/>δόξης καὶ ἀτιμίας καταφρονεῖ.</p>
            </div>
            <div type="chapter" n="15">
               <p>Ὥσπερ πηγὴ καθαιρομένη τῶν περικειμένων ὑλῶν
               <lb/>διαυγὲς ὕδωρ ῥέει·
               <lb/>οὕτως καὶ νοῦς καθαιρόμενος ἀπὸ ὀργῆς καὶ μνησικακίας
               <lb/>καὶ φροντίδος σωματικῆς
               <lb/>καθαρὰν γνῶσιν εὑρίσκει καὶ γλυκὺν πόθον ποιεῖ τῷ κεκτημένῳ.</p>
            </div>
            <div type="chapter" n="16">
               <p>Ὥσπερ ὁ ἐν ὁδῷ ἀρξάμενος βαδίζειν,
               <lb/>ἑὰν μὴ τελειώσῃ τὴν ὁδοιπορίαν· ἀλλ’ ἐν μέσῃ τῇ ὁδῷ παύσηται,
               <lb/>εὐκαταγέλαστος γενόμενος ἀμφοτέρων ἐκπεσεῖται τῶν σκοπῶν
               <lb/>καὶ τὴν ἀφ’ ἧς ἐξελήλυθεν καὶ εἰς ἣν ὥρμησεν·
               <lb/>οὕτως ὁ ἐναρξάμενος θείῳ νόμῳ πορεύεσθαι,
               <lb/>ἐὰν μὴ τελέσῃ τὸν δρόμον,
               <lb/>ἀδόκιμος καὶ πλήρης γέλωτος γενόμενος,
               <lb/>τῆς ἀϊδίου ζωῆς στερηθήσεται.</p>
            </div>
            <div type="chapter" n="17">
               <p>Ὡς ἀδύνατόν ἐστιν ἀθλητὴν στεφανωθῆναι
               <lb/>μὴ παλαίσαντα,
               <lb/>οὕτως οὐκ ἔστι γενέσθαι Χριστιανὸν
               <lb/>ἄνευ ἀγώνων.</p>
            </div>
            <div type="chapter" n="18">
               <p>Ὡς οὐκ ἔστιν ἴσος ὁ ζυγὸς,
               <lb/>βαροῦντος τοῦ ἑνὸς μέρους,
               <lb/>οὕτως οὐκ ἔστι κατορθῶσαι ἐντολὴν Θεοῦ,
               <lb/>κατακρατοῦντος τοῦ σαρκικοῦ φρονήματος.</p>
            </div>
            <div type="chapter" n="19">
               <p>Ὥσπερ οὐκ ἔστι μαθεῖν τέχνην
               <lb/>μὴ σχολάσαντα ἐπιμόνως,
               <lb/>οὕτως οὐκ ἔστι κτήσασθαι προσευχὴν
               <lb/>μὴ προσκαρτερήσαντα τῷ Θεῷ ἐν εὐθείᾳ καρδίᾳ.</p>
            </div>
            <div type="chapter" n="20">
               <p>Ὁ μὴ κεκτημένος
               <lb/>προσευχὴν καθαρὰν,
               <lb/>οὐκ ἔχει
               <lb/>ὅπλον εἰς πόλεμον.</p>
            </div>
            <div type="chapter" n="21">
               <p>Ὁ κεκοσμημένος καὶ σεσαρωμένος
               <lb/>ἀπὸ ἀρετῶν Θεοῦ,
               <lb/>κατοικητήριον ἔσται
               <lb/>δαιμόνων.</p>
            </div>
            <div type="chapter" n="22">
               <p>Ὡς οὐκ ἔστι κατοικῆσαι βασιλέα
               <lb/>ἐν οἴκῳ πένητος,
               <lb/>οὕτως οὐ κατοικήσει Χριστὸς
               <lb/>ἐν ψυχῇ ῥερυπωμένῃ ἀπὸ ἁμαρτίας.</p>
            </div>
            <div type="chapter" n="23">
               <p>Ὥσπερ ἀνήμερος τόπος ἡμεροῦται
               <lb/>δι' ἐπιμελοῦς φιλεργίας,
               <lb/>οὕτως ψυχὴ ἀγριωθεῖσα ταῖς ἁμαρτίαις ἡμεροῦται,
               <lb/>εἰ νόμῳ Θεοῦ πολιτεύσεται.</p>
            </div>
            <div type="chapter" n="24">
               <p>Ὥσπερ πέτρα οὖσα ἐν θαλάσσῃ
               <lb/>ἑδραία μένει, καὶ ἀσάλευτος κατακρουομένη ὑπὸ κυμάτων,
               <lb/>οὕτω καὶ ὁ τὰς ἀρετὰς κατορθώσας καὶ ταύταις ὅλως ἀνακραθεὶς,
               <lb/>οὐ μὴ σαλευθῇ ὑπὸ τοῦ διαβόλου.</p>
            </div>
            <div type="chapter" n="25">
               <p>Ὥσπερ ἰατρὸς
               <lb/>πρὸς τὴν τοῦ πάθους θεραπείαν ἐπινοεῖ τὸ φάρμακον,
               <lb/>οὕτως καὶ ἡ γνῶσις του Θεοῦ συντηρουμένη
               <lb/>διδάσκει τὸν μετέχοντα αὐτῆς, ὅπως ἂν διαφυλαχθῇ καὶ ἐπὶ μείζονα προέλθοι.</p>
            </div>
            <div type="chapter" n="26">
               <p>Ὥσπερ χαράδρα
               <lb/>ἑαυτῆς ἐμποεῖται τὴν διόδον,
               <lb/>οὕτω καὶ ἁμαρτία παραδεχθεῖσα
               <lb/>κατεργάζεται τοῦ κεκτημένου αὐτῆς τὴν ἀπώλειαν.</p>
            </div>
            <div type="chapter" n="27">
               <p>Ὡς οὐκ ἔστιν εἰς λίνα ἐμπεσόντα ἔλαφον
               <lb/>εὐχερῶς ἐκφυγεῖν,
               <lb/>οὕτως οὐ μὴ φύγῃ ἁμαρτίαν
               <lb/>ὁ τὰς ἐπιθυμίας ἐκτελῶν, καὶ ἐν τῷ κόσμῳ τούτῳ ἀναστρεφόμενος·
               <lb/>ἐπιθυμίαι γὰρ πονηραὶ καὶ ἡδοναὶ,
               <lb/>σειραὶ δύσλυτοι.</p>
            </div>
            <div type="chapter" n="28">
               <p>Ὥσπερ ἅμπελος μὴ ποιοῦσα καρποὺς καλοὺς, ἐκκόπτεται
               <lb/>ἵνα μὴ τὸν τόπον καταργῇ,
               <lb/>οὕτως καὶ ἀπὸ τοῦ Κυρίου ἐκριζωθήσεται
               <lb/>πᾶς ὁ μὴ ποιῶν καρποὺς Πνεύματος ἁγίου.</p>
            </div>
            <div type="chapter" n="29">
               <p>Ὡς ἀμήχανον μὴ βλαβῆναι ἄνθρωπον
               <lb/>κρουσθέντα ὑπὸ βέλους,
               <lb/>οὕτως ἀδύνατόν ἐστι μοναχὸν
               <lb/>καταδεξάμενον λογισμὸν πονηρὸν μὴ τρωθῆναι.</p>
            </div>
            <div type="chapter" n="30">
               <p>Ὥσπερ ὁ ἐξελθὼν ὁδοῦ εὐθείας, πλανᾶται ἐν ἀλλοδαπῇ χώρᾳ,
               <lb/>μὴ ἐπιστάμενος ποῦ πορεύεται,
               <lb/>οὕτω καὶ ἄνθρωπος πλανᾶται
               <lb/>μὴ πιστεύων εἰς ὁμοούσιον Τριάδα.</p>
            </div>
            <div type="chapter" n="31">
               <p>Ὥσπερ τις εἰς πολλὰ διαιρούμενος
               <lb/>ἕν ἐστι τῇ φύσει,
               <lb/>οὕτως καὶ ἡ ἁγία Τριὰς, εἰ καὶ τοῖς ὀνόμασι καὶ ταῖς ὑποστάσει διῄρηται,
               <lb/>τῇ φύσει μία ἐστί.
               <lb/>Θεοῦ φύσιν οὐ καταλάβοις,
               <lb/>οὐδ' εἰ πτεροῖς πετόμενος,
               <lb/>ὁ Θεὸς ἀκατάληπτός ἐστι,
               <lb/>διὸ καὶ κτίστης ἡμῶν.</p>
            </div>
            <div type="chapter" n="32">
               <p>Ὥσπερ τὸ κατασκευαζόμενον σκεῦος
               <lb/>ἀγνοεῖ τοῦ κατασκευάσαντος τὴν ἀρχὴν καὶ τὴν φύσιν,
               <lb/>οὕτω καὶ ἄνθρωπος
               <lb/>οὐ δυνήσεται ἐξευρεῖν Θεοῦ φύσιν ἢ ἀρχήν.</p>
            </div>
            <div type="chapter" n="33">
               <p>Τριάδα μὴ περιεργάζου
               <lb/>ἀλλὰ μόνον πίστευε, καὶ προσκύνει·
               <lb/>ὁ γὰρ περιεργαζόμενος
               <lb/>οὐ πιστεύει.</p>
            </div>
            <div type="chapter" n="34">
               <p>Κτήσασθε σοφίαν
               <lb/>καὶ μὴ ἁργύριον,
               <lb/>ποιήσατε φωτεινὸν ἔνδυμα Χριστοῦ τοῦ Κυρίου ἡμῶν,
               <lb/>ὑπὲρ πᾶσαν στολὴν βυσσίνην,
               <lb/>ὅτι οὐκ ὠφελήσει
               <lb/>ὑπάρχοντα ἐν ἡμέρᾳ θανάτου.</p>
            </div>
            <div type="chapter" n="35">
               <p>Ὥσπερ πῦρ
               <lb/>καταναλίσκει δρυμὸν,
               <lb/>οὕτω καταναλωθήσεται πᾶς ἁμαρτωλὸς
               <lb/>ὑπὸ τοῦ αἰωνίου πυρὸς
               <lb/>καὶ οὐ δύναται τελευτῆσαι·
               <lb/>ἀθάνατα γὰρ
               <lb/>βασανισθήσεται.</p>
            </div>
            <div type="chapter" n="36">
               <p>Οὐδὲν μέγα,
               <lb/>εἰ γινόμεθα δίκαιοι,
               <lb/>ὃ γὰρ ἐκτίσθημεν ὑπὸ τοῦ Θεοῦ πρῶτον, καλοὶ λίαν,
               <lb/>τοῦτο γενησόμεθα.</p>
            </div>
            <div type="chapter" n="37">
               <p>Ὁ παρὰ φύσιν βιῶν,
               <lb/>οὐ τηρεῖ ἐντολὰς Θεοῦ.</p>
            </div>
            <div type="chapter" n="38">
               <p>Πᾶσα σοφία φοβεῖσθαι τὸν Κύριον,
               <lb/>πᾶσα δὲ παιδεία ἡ μὴ διδάσκουσα νόμον Κυρίου, μωρία ἐστὶ καὶ ἀφροσύνη.</p>
            </div>
            <div type="chapter" n="39">
               <p>Οὐ ῥύσεταί σε πίστις καὶ βάπτισμα τοῦ αἰωνίου πυρὸς,
               <lb/>χωρὶς ἔργων δικαιοσύνης.
               <lb/>εἰ γὰρ συνετάξω τῷ Χριστῷ,
               <lb/>τήρει τὰς ἐντολὰς αὐτοῦ,
               <lb/>καὶ εἰ πιστεύεις τὰ μέλλοντα,
               <lb/>ἀντιποιοῦ τῆς δόξης τῆς αἰωνίου, καὶ φοβήθητι τὴν φλογίνην ῥομφαίαν·
               <lb/>εἰ δὲ οὐ κατορθοῖς τὰ προστάγματα τοῦ Θεοῦ,
               <lb/>μὴ λέγε πιστὸν σεαυτὸν.</p>
            </div>
            <div type="chapter" n="40">
               <p>Πᾶσα ἡ κτίσις
               <lb/>τῷ προστάγματι τοῦ Θεοῦ πειθαρχεῖ,
               <lb/>ὁ δὲ ἄνθρωπος μόνος ἀπειθεῖ,
               <lb/>δι' ὃν γέγονε τὰ πάντα.</p>
            </div>
            <div type="chapter" n="41">
               <p>Οὐδὲν παρέξομεν Θεῷ
               <lb/>εἰ τηρήσομεν ἑαυτοὺς ἁγνοὺς,
               <lb/>ἀλλ' ἑαυτοῖς ζωὴν προξενήσομεν,
               <lb/>καὶ ἀπόλαυσιν ἀνεκλάλητον τῶν αἰωνίων ἀγαθῶν.</p>
            </div>
            <div type="chapter" n="42">
               <p>Μὴ εἴπῃς ὅτι
               <lb/>Οὐ δύναμαι τηρῆσαι ἢ διὰ πατέρα ἢ διὰ μητέρα ἢ διὰ γυναῖκα ἢ διὰ τέκνα ἢ δι' ἕτερόν τινα
               <lb/>τὴν τοῦ Θεοῦ ἐντολὴν,
               <lb/>οὐ γὰρ ἐκεῖνοί σε ῥύσονται
               <lb/>τῆς ἐπικειμένης ὀργῆς καὶ τοῦ ἀτελευτήτου σκώληκος.
               <lb/>Ἔστω δέ σοι πᾶς ὁ ἐναντιούμενος πρὸς κατόρθωσιν ἐντολῶν Θεοῦ, καὶ ἀρετῶν, βδελυκτὸς καὶ μισητὸς,
               <lb/>τῷ τοιούτῳ
               <lb/>μηδὲ συνεσθίειν καλόν.</p>
            </div>
         </div>
      </body>
   </text>
   
</TEI>
