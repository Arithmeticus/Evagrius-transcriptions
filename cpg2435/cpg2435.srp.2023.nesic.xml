<?xml version="1.0" encoding="UTF-8"?>
<?xml-model href="../../../TAN-2021/schemas/TAN-TEI.rnc" type="application/relax-ng-compact-syntax"?>
<?xml-model href="../../../TAN-2021/schemas/tan.sch" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0"
     TAN-version="2021"
     id="tag:kalvesmaki.com,2014:cpg2435.srp.2023.nesic">
   <teiHeader>
      <fileDesc>
         <titleStmt>
            <title>Πρὸς τοὺς ἐν κοινοβίοις ἢ συνοδίαις μοναχούς</title>
            <author>Evagrius Ponticus</author>
            <respStmt>
               <resp>translated by</resp>
               <persName full="yes">
                  <forename full="yes">Лазар</forename>
                  <surname full="yes">Нешић</surname>
               </persName>
            </respStmt>
         </titleStmt>
         <publicationStmt>
            <p/>
         </publicationStmt>
         <sourceDesc>
            <p/>
         </sourceDesc>
      </fileDesc>
      <encodingDesc>
         <p/>
      </encodingDesc>
   </teiHeader>
   <head xmlns="tag:textalign.net,2015:ns">
      <name xml:lang="eng">Lazar Nesic's Serbian translation of the Chapters to Monks of Evagrios Pontikos</name>
      <name xml:lang="srp">Лазар Нешић, превод оф Монасима у манастирима и заједницама, Евагрије Понтски</name>
      <master-location href="http://evagriusponticus.net/tan/cpg2435/cpg2435.srp.2023.nesic.xml"/>
      <license which="by_4.0" licensor="kalvesmaki"/>
      <work which="Monks"/>
      <version>
         <IRI>tag:evagriusponticus.net,2015:cpg2435,srp-2023</IRI>
         <IRI>tag:kalvesmaki.com,2014:cpg2435,eng-2023</IRI>
         <name xml:lang="eng">Lazar Nešić's Serbian translation of the Chapters to Monks of Evagrios Pontikos</name>
      </version>
      <vocabulary>
         <IRI>tag:kalvesmaki.com,2014:tan-key:evagrius</IRI>
         <name>General keywords associated with the TAN collection for Evagrius of Pontus</name>
         <location href="../TAN-voc/evagrius.TAN-voc.xml" accessed-when="2021-06-02"/>
      </vocabulary>
      <source which="Nešić 2024"/>
      <adjustments/>
      <vocabulary-key/>
      <file-resp who="kalvesmaki"/>
      <resp who="kalvesmaki" roles="editor"/>
      <change when="2023-11-11" who="kalvesmaki">Created TAN template for Nesic translations.</change>
      <change when="2023-11-16-05:00" who="kalvesmaki">Populated template with content</change>
      <to-do/>
   </head>
   <text>
      <body xml:lang="srp">
         <div type="title" n="title">
            <p>Монасима у манастирима и заједницама</p>
         </div>
         <div type="chapter" n="1">
            <p>Наследници Божији, ослушкујте логосе Божије!</p>
            <p>Санаследници Христови,<ref cRef="Рим. 8, 16–17."/> примите изреке Христове</p>
            <p>да бисте их предали срцима деце ваше</p>
            <p>и научили их речима мудраца.</p>
         </div>
         <div type="chapter" n="2">
            <p>Добар отац васпитава своје синове,<ref cRef="Прич. 1, 24."/>
            </p>
            <p>а зао отац ће их упропастити.</p>
         </div>
         <div type="chapter" n="3">
            <p>Вера је почетак љубави,</p>
            <p>а крај љубави познање Бога.</p>
         </div>
         <div type="chapter" n="4">
            <p>Страх Господњи чува душу,<ref cRef="Прич. 1, 7; 9, 10."/>
            </p>
            <p>добро уздржање ће је оснажити.</p>
         </div>
         <div type="chapter" n="5">
            <p>Трпељив човек рађа наду,</p>
            <p>а добра нада ће га прославити.</p>
         </div>
         <div type="chapter" n="6">
            <p>Ко покори тело своје, биће бестрастан,</p>
            <p>а ко га насићује, пострадаће од њега.</p>
         </div>
         <div type="chapter" n="7">
            <p>Дух блуда је у телима неуздржљивих,</p>
            <p>а дух целомудрености у душама уздржљивих.</p>
         </div>
         <div type="chapter" n="8">
            <p>Анахореза у љубави чисти срце,</p>
            <p>а анахореза с мржњом га узнемирава.</p>
         </div>
         <div type="chapter" n="9">
            <p>Боље бити с хиљаду људи у љубави,</p>
            <p>него сам с мржњом у забаченим пећинама.</p>
         </div>
         <div type="chapter" n="10">
            <p>Ко чува злопамћење у души својој,</p>
            <p>сличан је ономе који крије ватру у сену.</p>
         </div>
         <div type="chapter" n="11">
            <p>Немој давати много хране своме телу,</p>
            <p>па нећеш у сну видети зла маштања.</p>
            <p>Јер као што пламен сагорева шуму,</p>
            <p>тако глад уништава срамна маштања.</p>
         </div>
         <div type="chapter" n="12">
            <p>Раздражљив човек биће престрашен,</p>
            <p>а кротак ће бити без страха.</p>
         </div>
         <div type="chapter" n="13">
            <p>Снажан ветар растерује облаке,</p>
            <p>а злопамћење изгони познање из ума.</p>
         </div>
         <div type="chapter" n="14">
            <p>Ко се моли за своје непријатеље, биће незлопамтив,<ref cRef="Мт. 5, 44.; Лк. 6, 28."/>
            </p>
            <p>а ко чува језик, неће растужити ближњег свог.</p>
         </div>
         <div type="chapter" n="15">
            <p>Ако те брат твој раздражује,</p>
            <p>уведи га у свој дом</p>
            <p>и не оклевај да одеш у његов,</p>
            <p>већ обедуј с њим.</p>
            <p>Радећи тако, избавићеш душу своју</p>
            <p>и нећеш имати препрека у тренутку молитве.<ref cRef="Мт. 5, 23–24."/>
            </p>
         </div>
         <div type="chapter" n="16">
            <p>Као што се љубав радује у сиромаштву,</p>
            <p>тако и мржња ужива у изобиљу.</p>
         </div>
         <div type="chapter" n="17">
            <p>Богаташ неће задобити познање</p>
            <p>и камила неће проћи кроз иглене уши,<ref cRef="Мт. 19, 24."/>
            </p>
            <p>но све ово није немогуће с Господом.</p>
         </div>
         <div type="chapter" n="18">
            <p>Љубитељ новца неће видети познања</p>
            <p>и ко га сакупља, биће помрачен.</p>
         </div>
         <div type="chapter" n="19">
            <p>У шаторима смирених населиће се Господ,</p>
            <p>а у насељима гордих умножиће се проклетство.</p>
         </div>
         <div type="chapter" n="20">
            <p>Бешчасти Бога онај који преступа закон Његов,</p>
            <p>а који га чува, прославља свог Творца.</p>
         </div>
         <div type="chapter" n="21">
            <p>Будеш ли подражавао Христа, бићеш блажен,</p>
            <p>душа ће твоја умрети Његовом смрћу<ref cRef="2 Кор. 4, 10–11; 2. Тим. 2, 11."/>
            </p>
            <p>и неће изазвати зла у својој плоти,</p>
            <p>па ће умирање твоје бити попут изласка звезде,</p>
            <p>а васкрсење твоје ће засијати попут сунца.</p>
         </div>
         <div type="chapter" n="22">
            <p>Тешко безаконику у дан смрти његове,</p>
            <p>неправедник ће ишчезнути у злом часу.</p>
            <p>Јер као што гавран напушта своје гнездо,</p>
            <p>тако ће нечиста душа напустити сопствено тело.</p>
         </div>
         <div type="chapter" n="23">
            <p>Душама праведника руководе анђели,<ref cRef="Мт. 24, 31."/>
            </p>
            <p>а душе злих ће заробити демони.<ref cRef="Мт. 25, 41."/>
            </p>
         </div>
         <div type="chapter" n="24">
            <p>Где год улази зло, тамо је и непознање,</p>
            <p>но срца светих биће испуњена познањем.</p>
         </div>
         <div type="chapter" n="25">
            <p>Монах који не даје милостињу, биће сам у потреби,</p>
            <p>а који храни сиромашне, наследиће богатства.<ref cRef="Мт. 19, 21."/>
            </p>
         </div>
         <div type="chapter" n="26">
            <p>Боље сиромаштво с познањем,</p>
            <p>него богатство с непознањем.</p>
         </div>
         <div type="chapter" n="27">
            <p>Украс за главу је круна,</p>
            <p>а украс за срце познање Бога.</p>
         </div>
         <div type="chapter" n="28">
            <p>Стичи познање, а не новац,<ref cRef="Прич. 8, 10."/>
            </p>
            <p>као и мудрост изнад мноштва богатства.</p>
         </div>
         <div type="chapter" n="29">
            <p>Праведници ће наследити Господа<ref cRef="Мт. 25, 34."/>
            </p>
            <p>и свети ће бити нахрањени од Њега.</p>
         </div>
         <div type="chapter" n="30">
            <p>Ко је милостив према сиромашнима, уништава раздражљивост,</p>
            <p>а ко их храни, биће испуњен многим добрима.</p>
         </div>
         <div type="chapter" n="31">
            <p>У кротком срцу починуће мудрост,</p>
            <p>а трон бестрашћа је делатна душа.</p>
         </div>
         <div type="chapter" n="32">
            <p>Градитељ злих ствари примиће злу плату,</p>
            <p>а градитељ добрих ствари добиће добру плату.<ref cRef="Прич. 14, 22."/>
            </p>
         </div>
         <div type="chapter" n="33">
            <p>Ко другоме поставља замку, упашће сам у њу</p>
            <p>и ко је сакрива, биће сам од ње ухваћен.</p>
         </div>
         <div type="chapter" n="34">
            <p>Боље кротак световњак,</p>
            <p>него раздражљив и гневљив монах.</p>
         </div>
         <div type="chapter" n="35">
            <p>Раздражљивост расипа познање,</p>
            <p>а дуготрпељивост га сабира.</p>
         </div>
         <div type="chapter" n="36">
            <p>Попут снажног југа на пучини,</p>
            <p>таква је раздражљивост у срцу човека.</p>
         </div>
         <div type="chapter" n="37">
            <p>Ко се непрестано моли, избегава искушења,<ref cRef="Мт. 26, 41."/>
            </p>
            <p>а срце немарног човека узнемиравају помисли.</p>
         </div>
         <div type="chapter" n="38">
            <p>Немој се веселити вином</p>
            <p>и не гости се месом</p>
            <p>да не би њима хранио плот свога тела,</p>
            <p>па срамне помисли неће пасти на тебе.</p>
         </div>
         <div type="chapter" n="39">
            <p>Немој говорити: „Данас је празник и пићу вина“,</p>
            <p>или: „Сутра је Педесетница и јешћу меса“,</p>
            <p>јер нема таквог празника за монахе</p>
            <p>за који човек може напунити свој стомак.</p>
         </div>
         <div type="chapter" n="40">
            <p>Пасха Господња је излазак из зла,</p>
            <p>а Његова Педесетница васкрсење душе.</p>
         </div>
         <div type="chapter" n="41">
            <p>Празник Господњи је заборав злих дела,</p>
            <p>а злопамтивог човека ће обузети жалост.</p>
         </div>
         <div type="chapter" n="42">
            <p>Педесетница Господња је васкрсење љубави,</p>
            <p>а ко мрзи брата свога, доживеће страховит пад.</p>
         </div>
         <div type="chapter" n="43">
            <p>Празник Господњи је истинско познање,</p>
            <p>а ко негује лажно познање, скончаће срамно.</p>
         </div>
         <div type="chapter" n="44">
            <p>Боље пост са чистим срцем,</p>
            <p>него празник у нечистоти душе.</p>
         </div>
         <div type="chapter" n="45">
            <p>Ко искорени зле помисли из срца свог,</p>
            <p>сличан је ономе који „разбија децу његову о камен“.<ref cRef="Пс. 136, 3."/>
            </p>
         </div>
         <div type="chapter" n="46">
            <p>Поспани монах ће запасти у многа зла,</p>
            <p>а неуспављиви ће бити попут врапца.<ref cRef="Пс. 101, 8."/>
            </p>
         </div>
         <div type="chapter" n="47">
            <p>Немој се препуштати испразним причама у време бдења</p>
            <p>и не одбацуј речи духовне,</p>
            <p>јер Господ испитује твоју душу</p>
            <p>и неће те оправдати ни од једног зла.</p>
         </div>
         <div type="chapter" n="48">
            <p>Много сна отежава мишљење,</p>
            <p>а добро бдење га прочишћава.</p>
         </div>
         <div type="chapter" n="49">
            <p>Много сна доноси искушења,</p>
            <p>но неуспављиви монах ће их избећи.</p>
         </div>
         <div type="chapter" n="50">
            <p>Као што ватра топи восак,</p>
            <p>тако и добро бдење топи зле помисли.</p>
         </div>
         <div type="chapter" n="51">
            <p>Бољи је заспали човек,</p>
            <p>неголи бдијући монах са сујетним помислима.</p>
         </div>
         <div type="chapter" n="52">
            <p>Анђелско сновиђење весели срце,</p>
            <p>а демонско сновиђење га узнемирује.</p>
         </div>
         <div type="chapter" n="53">
            <p>Покајање и смирење препорађају душу,</p>
            <p>а милостивост и кротост је подупиру.</p>
         </div>
         <div type="chapter" n="54">
            <p>У свему се сећај свог умирања,</p>
            <p>не превиђајући вечни суд Божији</p>
            <p>и неће бити сагрешења у души твојој.</p>
         </div>
         <div type="chapter" n="55">
            <p>Ако дух чамотиње дође на тебе,</p>
            <p>немој напуштати дом свој<ref cRef="Проп. 10, 4."/>
            </p>
            <p>и не избегавај корисну борбу у тај час.</p>
            <p>Јер управо као што се избељује сребро,</p>
            <p>тако ће и срце твоје бити просветљено.</p>
         </div>
         <div type="chapter" n="56">
            <p>Дух чамотиње одагнава сузе,</p>
            <p>а дух туге сузбија молитву.</p>
         </div>
         <div type="chapter" n="57">
            <p>Желећи богатства, имаћеш многе бриге</p>
            <p>и држећи се њега, горко ћеш плакати.</p>
         </div>
         <div type="chapter" n="58">
            <p>Не пуштај шкорпију на своје груди,</p>
            <p>нити злу помисао у срце своје.</p>
         </div>
         <div type="chapter" n="59">
            <p>Немој се суздржавати да убијеш змијски пород</p>
            <p>и нећеш се намучити помислима њиховог срца.</p>
         </div>
         <div type="chapter" n="60">
            <p>Као што ватра испитује сребро и злато,<ref cRef="Прич. 17, 13."/>
            </p>
            <p>тако и искушења испитују срце монаха.</p>
         </div>
         <div type="chapter" n="61">
            <p>Свуци са себе гордост</p>
            <p>и таштину удаљи далеко од себе.</p>
            <p>Јер ће онај који не стекне славу, бити тужан,</p>
            <p>а онај који је стекне, постаће горд.</p>
         </div>
         <div type="chapter" n="62">
            <p>Немој предавати срце своје гордости</p>
            <p>и не говори пред лицем Божијим: „Силан сам“,</p>
            <p>иначе ће Господ напустити душу твоју</p>
            <p>и зли демони ће је понизити.</p>
            <p>Тада ће те непријатељи узнемиравати кроз ваздух</p>
            <p>и ноћни страх ће те обузимати.</p>
         </div>
         <div type="chapter" n="63">
            <p>Познање чува монашки начин живота,</p>
            <p>а ко отпадне од познања, наћи ће се међу разбојницима.<ref cRef="Лк. 10, 30."/>
            </p>
         </div>
         <div type="chapter" n="64">
            <p>Из духовне стене истиче река<ref cRef="1 Кор. 10, 4."/>
            </p>
            <p>и делатна душа ће пити из ње.</p>
         </div>
         <div type="chapter" n="65">
            <p>Чиста душа је изабрано оруђе,<ref cRef="Дап. 9, 15."/>
            </p>
            <p>а нечиста ће бити испуњена горчином.</p>
         </div>
         <div type="chapter" n="66">
            <p>Без млека дете неће бити нахрањено,</p>
            <p>без бестрашћа срце неће бити узнесено.</p>
         </div>
         <div type="chapter" n="67">
            <p>Бестрашће претходи љубави,</p>
            <p>а познању претходи љубав.</p>
         </div>
         <div type="chapter" n="68">
            <p>Знању се придодаје мудрост,</p>
            <p>а разборитост рађа бестрашће.</p>
         </div>
         <div type="chapter" n="69">
            <p>Страх Господњи рађа разборитост,<ref cRef="Прич. 1, 7."/>
            </p>
            <p>а вера у Христа доноси страх Божији.</p>
         </div>
         <div type="chapter" n="70">
            <p>Пламена стрела распаљује душу,</p>
            <p>али ће је делатни човек угасити.<ref cRef="Еф. 6,16."/>
            </p>
         </div>
         <div type="chapter" n="71">
            <p>Вика и хуљење удаљују познање,<ref cRef="Еф. 4, 31."/>
            </p>
            <p>а мудрост узмиче пред лукавим речима.</p>
         </div>
         <div type="chapter" n="72">
            <p>Мед је укусан и саће је слатко,</p>
            <p>али је познање Бога слађе од обоје.</p>
         </div>
         <div type="chapter" n="73">
            <p>Слушај, о монаше, речи оца свог</p>
            <p>и немој одбацивати савете његове.<ref cRef="Прич. 5, 7."/>
            </p>
            <p>Кад год те пошаље, и њега поведи</p>
            <p>и путуј с њим у својим мислима.</p>
            <p>На овај начин ћеш избећи зле помисли</p>
            <p>и лукави демони те неће савладати.</p>
            <p>Ако ти повери новац, не разбацуј се њиме</p>
            <p>но ако зарадиш штогод, подај га другима.</p>
         </div>
         <div type="chapter" n="74">
            <p>Зао управитељ ће узнемирити душе братије,</p>
            <p>а злопамтиви ће бити немилосрдан према њима.</p>
         </div>
         <div type="chapter" n="75">
            <p>Расипник манастирских добара греши Богу</p>
            <p>и ко не мари за њих, неће проћи некажњено.</p>
         </div>
         <div type="chapter" n="76">
            <p>Неправедни управитељ лоше расподељује,</p>
            <p>а праведни даје по мери.</p>
         </div>
         <div type="chapter" n="77">
            <p>Ко рђаво говори о брату своме, биће сатрт,</p>
            <p>а ко је немаран према болеснима, неће видети светлост.</p>
         </div>
         <div type="chapter" n="78">
            <p>Боље световњак који служи брата у болести,</p>
            <p>неголи анахорета који не сажаљева ближње своје.</p>
         </div>
         <div type="chapter" n="79">
            <p>Безумни монах је немаран према оруђу свог заната,</p>
            <p>а разборит се брине о њему.</p>
         </div>
         <div type="chapter" n="80">
            <p>Не говори: „Данас ћу остати и сутра изаћи напоље“,</p>
            <p>јер ниси о овоме разборито промислио.</p>
         </div>
         <div type="chapter" n="81">
            <p>Непостојани монах ће се бавити лажним изрекама</p>
            <p>и са својим оцем ће неразумно мислити.</p>
         </div>
         <div type="chapter" n="82">
            <p>Ко украшава одећу своју</p>
            <p>и пуни свој стомак,</p>
            <p>похрањује срамне помисли</p>
            <p>и са целомудренима не саборује.</p>
         </div>
         <div type="chapter" n="83">
            <p>Ако уђеш у село,</p>
            <p>не приближавај се женама</p>
            <p>и не проводи време у разговорима с њима.</p>
            <p>Јер попут онога ко гута удицу,</p>
            <p>тако ће и душа твоја бити уловљена.</p>
         </div>
         <div type="chapter" n="84">
            <p>Дуготрпељиви монах биће вољен,</p>
            <p>а који гневи браћу своју, биће омражен.<ref cRef="1. Кор. 13, 4–5."/>
            </p>
         </div>
         <div type="chapter" n="85">
            <p>Господ љуби кротког монаха,</p>
            <p>а гневљивог ће одбацити од себе.</p>
         </div>
         <div type="chapter" n="86">
            <p>Лењи монах ће пуно гунђати,</p>
            <p>а поспани ће се изговарати својим главобољама.</p>
         </div>
         <div type="chapter" n="87">
            <p>Ако је брат твој тужан, утеши га<ref cRef="1. Тим. 2, 12; 5, 14."/>
            </p>
            <p>и ако је у болу, болуј с њим.<ref cRef="Рим. 12, 15."/>
            </p>
            <p>Чинећи тако, обрадоваћеш његово срце</p>
            <p>и велико богатство стећи на небу.</p>
         </div>
         <div type="chapter" n="88">
            <p>Монах који не сачува очеве речи,</p>
            <p>хулиће на седе косе родитеља свог</p>
            <p>и говориће зло о животима деце његове,</p>
            <p>но таквог ће Господ сасвим истребити.</p>
         </div>
         <div type="chapter" n="89">
            <p>Који тражи изговоре, одваја себе од браће</p>
            <p>и сопственог оца оптужује.<ref cRef="Прич. 18, 1."/>
            </p>
         </div>
         <div type="chapter" n="90">
            <p>Немој слушати речи уперене против оца свог</p>
            <p>и не охрабруј против њега душе оних који га бешчасте,</p>
            <p>иначе ће се Господ разгневити на дела твоја</p>
            <p>и избрисати име твоје из књиге живих.<ref cRef="Откр. 3, 5."/>
            </p>
         </div>
         <div type="chapter" n="91">
            <p>Ко слуша оца свог, воли себе самог,</p>
            <p>а ко говори против њега, пашће у многа зла.</p>
         </div>
         <div type="chapter" n="92">
            <p>Блажен је монах који чува заповести Господње<ref cRef="Прич. 4, 4; 7, 1."/>
            </p>
            <p>и свет је онај који пази на речи оца свог.</p>
         </div>
         <div type="chapter" n="93">
            <p>Лењи монах ће претрпети многе губитке,<ref cRef="Прич. 19, 19."/>
            </p>
            <p>а ако је још и охрабрен, оставиће чак и схиму своју.</p>
         </div>
         <div type="chapter" n="94">
            <p>Ко чува језик свој,</p>
            <p>поравњава стазе своје,<ref cRef="Прич. 21, 23."/>
            </p>
            <p>а који чува срце своје, биће испуњен познањем.<ref cRef="Прич. 4, 32."/>
            </p>
         </div>
         <div type="chapter" n="95">
            <p>Лукави монах узнемирава браћу,</p>
            <p>а поверљиви доноси мир.<ref cRef="Прич. 11, 12–13."/>
            </p>
         </div>
         <div type="chapter" n="96">
            <p>Ко се поузда у своје уздржање – пашће,</p>
            <p>а ко смирава себе – биће узнесен.<ref cRef="Лк. 14, 11."/>
            </p>
         </div>
         <div type="chapter" n="97">
            <p>Немој се предавати ситости стомака,<ref cRef="Прич. 24, 25."/>
            </p>
            <p>нити се засићуј ноћним сном.<ref cRef="Прич. 6, 4."/>
            </p>
            <p>На овај начин ћеш постати чист</p>
            <p>и Дух Господњи ће доћи на тебе.<ref cRef="Лк. 1, 35."/>
            </p>
         </div>
         <div type="chapter" n="98">
            <p>Псалмопојање умирује раздражљивост,</p>
            <p>а дуготрпељиви човек биће неустрашив.</p>
         </div>
         <div type="chapter" n="99">
            <p>Познање се рађа из кротости,</p>
            <p>а непознање из дрскости.</p>
         </div>
         <div type="chapter" n="100">
            <p>Као што биљка расте од воде,</p>
            <p>тако смиривање гнева уздиже срце.</p>
         </div>
         <div type="chapter" n="101">
            <p>Светло онога који јури за гозбама биће угашено<ref cRef="Прич. 23, 30; 24, 20."/>
            </p>
            <p>и његова душа ће видети таму.</p>
         </div>
         <div type="chapter" n="102">
            <p>Измери на тасу хлеб свој</p>
            <p>и с мером узимај воду своју,<ref cRef="Јез. 4, 10–11."/>
            </p>
            <p>па ће дух блуда отићи од тебе.</p>
         </div>
         <div type="chapter" n="103">
            <p>Подај вина старцу и принеси храну болесном,</p>
            <p>јер су износили плот своје младости.</p>
         </div>
         <div type="chapter" n="104">
            <p>Немој саплитати брата свог,</p>
            <p>нити се радуј његовом паду.</p>
            <p>Јер Господ познаје твоје срце<ref cRef="Прич. 24, 13."/>
            </p>
            <p>и предаће те у дан смрти.</p>
         </div>
         <div type="chapter" n="105">
            <p>Разборит монах биће бестрастан,</p>
            <p>а безуман ће избљувати многа зла.</p>
         </div>
         <div type="chapter" n="106">
            <p>Господ ослепљује око лукавог,</p>
            <p>а око простог човека ће избавити од таме.</p>
         </div>
         <div type="chapter" n="107">
            <p>Као јутарња звезда на небу</p>
            <p>и попут палме у рају,</p>
            <p>такав је чист ум у души кроткој.</p>
         </div>
         <div type="chapter" n="108">
            <p>Мудар човек истражује речи Божије,<ref cRef="Пс. 1, 2."/>
            </p>
            <p>а немудар ће их потценити.</p>
         </div>
         <div type="chapter" n="109">
            <p>Који мрзи познање Бога и одбија Њега да сагледава,</p>
            <p>сличан је ономе ко копљем пробада сопствено срце.</p>
         </div>
         <div type="chapter" n="110">
            <p>Боље је познање Тројице, неголи познање бестелесних</p>
            <p>и сагледавање Тројице, неголи сагледавање свих векова.</p>
         </div>
         <div type="chapter" n="111">
            <p>Седе косе стараца – кротост,</p>
            <p>а њихов живот – познање истине.</p>
         </div>
         <div type="chapter" n="112">
            <p>Кротак младић подноси много,</p>
            <p>а малодушног старца ко ће поднети?</p>
            <p>Видех гневљивог старца, прослављеног у своје време,</p>
            <p>па ипак је један младић имао више наде од њега.</p>
         </div>
         <div type="chapter" n="113">
            <p>Ко саблажњава световњаке, неће проћи некажњен,</p>
            <p>а ко их узнемирава, срамоти име своје.</p>
         </div>
         <div type="chapter" n="114">
            <p>Ватра ће прождрети оног ко узнемирава Цркву Господњу</p>
            <p>и земља ће прогутати оног ко се противи свештенику.</p>
         </div>
         <div type="chapter" n="115">
            <p>Ко воли мед, окуша његово саће</p>
            <p>и ко га сакупља, биће испуњен Духом.</p>
         </div>
         <div type="chapter" n="116">
            <p>Поштуј Господа и познаћеш логосе бестелесних,</p>
            <p>служи Њему и откриће ти логосе векова.</p>
         </div>
         <div type="chapter" n="117">
            <p>Као што дрво неће процветати без воде,</p>
            <p>тако и срце неће бити узнесено без познања.</p>
         </div>
         <div type="chapter" n="118">
            <p>Тело Христово – делатне врлине,</p>
            <p>ко га једе, биће бестрастан.</p>
         </div>
         <div type="chapter" n="119">
            <p>Крв Христова – сагледавање створених бића,</p>
            <p>ко је пије, биће мудар Његовим посредством.</p>
         </div>
         <div type="chapter" n="120">
            <p>Груди Господње – познање Бога,</p>
            <p>ко се на њих наслања, биће богослов.<ref cRef="Јн. 21, 20."/>
            </p>
         </div>
         <div type="chapter" n="121">
            <p>Гностик и делатељ сусрећу један другог,</p>
            <p>а између њих стоји Господ.</p>
         </div>
         <div type="chapter" n="122">
            <p>Ко је стекао љубав, стекао је богатство</p>
            <p>и примио је благодат од Господа.</p>
         </div>
         <div type="chapter" n="123">
            <p>Мудрост распознаје демонска учења,</p>
            <p>а разборитост пази на њихова злодела.</p>
         </div>
         <div type="chapter" n="124">
            <p>Немој одбацивати света учења</p>
            <p>која ти оци твоји предадоше,<ref cRef="2. Кор. 2, 15."/>
            </p>
            <p>не напуштај веру свога крштења,</p>
            <p>нити одбацуј духовни печат</p>
            <p>да би се Господ родио у твојој души</p>
            <p>и сачувао те у зао дан.</p>
         </div>
         <div type="chapter" n="125">
            <p>Речи јеретика – гласници смрти,</p>
            <p>ко их прима, погубиће душу своју.</p>
         </div>
         <div type="chapter" n="126">
            <p>Зато, сине, послушај ме сада:</p>
            <p>не прилази вратима безаконих људи,<ref cRef="Пс. 1, 1."/>
            </p>
            <p>нити ходи у њихове замке, иначе ћеш бити уловљен;</p>
            <p>удаљи душу своју од лажног познања –</p>
            <p>јер сам често говорио с њима,</p>
            <p>испитивао њихове помрачене речи</p>
            <p>и у њима налазио змијски отров.<ref cRef="Пс. 13, 3; 139, 4."/>
            </p>
            <p>Нема разборитости и мудрости у речима њиховим.</p>
            <p>Ко их прима, нестаће с лица земље,</p>
            <p>а ко их воли, биће испуњен многим залима.</p>
            <p>Видео сам оце њихових учења</p>
            <p>и у пустињи пребивах с њима.</p>
            <p>Јер непријатељи Господњи устајаше на ме,</p>
            <p>а демони, кроз речи њихове, војеваше против мене</p>
            <p>и не видех светлост истиниту у речима њиховим.</p>
         </div>
         <div type="chapter" n="127">
            <p>Лажљив човек ће отпасти од Господа,</p>
            <p>а ко вара ближњег свог, пашће у многа зла.</p>
         </div>
         <div type="chapter" n="128">
            <p>Бољи је рај Божији од цветног врта</p>
            <p>и река Господња од велике реке која помрачује земљу.<ref cRef="Понз. 11, 10–11."/>
            </p>
         </div>
         <div type="chapter" n="129">
            <p>Достојнија вере је небеска вода,</p>
            <p>неголи вода коју египатски мудраци ископаше у земљи.<ref cRef="Понз. 11, 10–11."/>
            </p>
         </div>
         <div type="chapter" n="130">
            <p>Као што они који се точковима пењу, иду опет надоле,</p>
            <p>тако и они који узвисују речи своје, бивају смиривани у њима.</p>
         </div>
         <div type="chapter" n="131">
            <p>Мудрост Господња уздиже срце,</p>
            <p>а разборитост Његова га очишћује.</p>
         </div>
         <div type="chapter" n="132">
            <p>Логоси промисла су покривени тамом</p>
            <p>и сагледавање логоса суда је уму тешко достижно,</p>
            <p>али делатни човек ће их спознати.</p>
         </div>
         <div type="chapter" n="133">
            <p>Ко очисти себе, видеће умствене природе,</p>
            <p>а кротки монах ће спознати логосе бестелесних.</p>
         </div>
         <div type="chapter" n="134">
            <p>Ко Свету Тројицу назива створењем, тај хули на Бога,</p>
            <p>а ко одбацује Христа Његовог, неће познати Њега.</p>
         </div>
         <div type="chapter" n="135">
            <p>Сагледавања светова проширују срце,</p>
            <p>а логоси промисла и суда га узвисују.</p>
         </div>
         <div type="chapter" n="136">
            <p>Познање бестелесних уздиже ум</p>
            <p>и поставља га пред Свету Тројицу.</p>
         </div>
         <div type="chapter" n="137">
            <p>Сети се оног који ти у Господу даде ове једноставне поуке,</p>
            <p>и не заборављај моју смирену душу у тренутку молитве.</p>
         </div>
      </body>
   </text>
</TEI>
