<?xml version="1.0" encoding="UTF-8"?>
<?xml-model href="../../../TAN-2021/schemas/TAN-T.rnc" type="application/relax-ng-compact-syntax"?>
<?xml-model href="../../../TAN-2021/schemas/tan.sch" type="application/xml" schematypens="http://purl.oclc.org/dsdl/schematron"?>
<TAN-T xmlns="tag:textalign.net,2015:ns" TAN-version="2021" id="tag:kalvesmaki.com,2014:transcription:cpg2441:lat:PG">
   <head>
      <name>Evagrius of Pontus, Hypotyposis, Latin</name>
      <master-location href="https://raw.githubusercontent.com/Arithmeticus/TAN-Evagrius/master/cpg2441.lat.1858.pg40.xml"/>
      <license which="by_4.0" licensor="kalvesmaki"/>
      <work which="hypotyposis"/>
      <vocabulary>
         <IRI>tag:kalvesmaki.com,2014:tan-key:evagrius</IRI>
         <name>General keywords associated with the TAN collection for Evagrius of Pontus</name>
         <location href="../TAN-voc/evagrius.TAN-voc.xml" accessed-when="2017-12-16-05:00"/>
      </vocabulary>
      
      <source>
         <IRI>http://dbpedia.org/resource/Patrologia_Graeca</IRI>
         <IRI>tag:evagriusponticus.net,2012:scriptum:migne-1857</IRI>
         <name>Patrologia Graeca</name>
         <desc>Hypotyposis appears at 40:1251-63</desc>
      </source>
      <vocabulary-key>
         <div-type which="section" xml:id="sect"/>
         
         <person xml:id="kalvesmaki" which="Joel Kalvesmaki"/>
      </vocabulary-key>
      <file-resp who="kalvesmaki"/>
      <resp roles="editor" who="kalvesmaki"/>
      <change when="2023-12-13" who="kalvesmaki">Started file</change>
      <to-do/>
   </head>
   <body xml:lang="lat">
      <div type="title" n="title">EVAGRII MONACHI, Rerum monachalium rationes, earumque juxta
         quietem appositio.</div>
      <div type="sect" n="1">Dictum est in Jeremia hoc : «Et tu ne accipias tibi uxorem in loco
         isto, quia hæc dicit Dominus de filiis et filiabus et qui generantur in loco isto: In morte
         morbosa morientur.» Qui sermo indicat, quod, juxta Apostolum, vir «qui cum uxore est,
         sollicitus est quæ sunt mundi, quo modo placeat uxori, et divisus est; et mulier quæ nupta
         est, cogitat quæ sunt mundi, quo modo placeat viro.» Atqui manifestum est quod non solum de
         filiis et filiabus ex connubiali vita proventuris dictum sit apud prophetam illud : «In
         morte morbosa morientur;» sed etiam de filiis et filiabus in corde eorum natis, hoc est,
         carnalibus cogitationibus et cupiditatibus, quod in morbido et infirmo languidoque mundi
         hujus consilio illi quoque morientur, nec vitam consequentur cœlestem ac perpetuam. «Qui»
         autem «sine uxore est,» inquit, «sollicitus est quæ Domini sunt, quo modo placeat Domino,»
         et semper vividos immortalesque coelestis vitæ fructus producet.</div>
      <div type="sect" n="2">Talis est monachus, et ita se habere decet monachum, qui nempe
         abstineat a muliere, nec gignat filium aut filiam in prædicto loco; quinetiam sit Christi
         miles materiæ expers, curæ vacuus, extra omnem negotiosam cogitationem actionemque positus,
         quemadmodum et Apostolus ait: «Nemo militans implicat se negotiis sæcularibus, ut ei
         placeat qui ipsum militem conscripsit.» In hisce progrediatur monachus, præcipue qui
         universam sæculi hujus materiam dereliquit, et ad speciosa praeclaraque quietis tropæa
         accurrit. Quam speciosa enim et præclara per quietem exercitatio monastica, quam speciosa
         vere ac præclara! Est quippe suave jugum illius, et onus leve; dulcis vila, jucunda
         operatio.</div>
      <div type="sect" n="3">Vis igitur, dilecte, monasticam vitam qualis est capessere, et ad
         quietis tropaea recurrere? illic dimitte mundi curas, illisque præsidentes principatus ac
         potestates; hoc est, expers sis materiae, et affectuum, atque extra omnem cupiditatem, ut
         ab incommodis quæ inde exoriuntur alienus, præclare tranquillam vitam possis ducere. Nisi
         enim quis se ab illis subtraxerit, in hac vitæ ratione nequaquam poterit proficere. Cibum
         brevem et nullius pretii, non autem multum ac magna cura egentem cape. Quod si prætextu
         hospitalitatis de sumptuoso in mentem venerit, eam abjice cogitationem, nec illi adhæreas.
         Per illam quippe insidiatur tibi adversarius, insidiatur quo te a quiete avertat. Habes
         Dominum Jesum, qui Martham, animam ista consectantem arguit quodammodo, ac dicit: Quare
         «erga plurima» versaris et «turbaris? Unum est necessarium,» nempe, inquit, divinum audire
         verbum; post quod cætera hæc sine labore inveniuntur. Unde statim subdit, dicens: «Maria»
         enim «bonam partem elegit, quæ non auferetur ab ea.» Habes pariter Sarephthanæ viduae
         exemplum, in quibusnam illa prophetam hospitio susceperit. Licet panem duntaxat habueris,
         aut sal, aut aquam, potes per haec mercedem hospitalitatis acquirere; quod si ne illa
         quidem habueris, tantummodo autem bono affectu peregrinum exceperis benignoque sermone eum
         donaveris, consimili ratione potes hospitalitatis mercedem consequi. Dictum est enim:
         «Verbum melius quam datum.»</div>
      <div type="sect" n="4"> Hæc de eleemosyna sentire debes. Ne igitur desideraveris opes habere
         ad distributionem erga pauperes. Nam hæc quoque mali fraus est, quæ ad vanam gloriam saepe
         vergit, mentemque in negotiationis causas injicit. Habes in Evangelio a Domino Jesu
         testimonio ornatam viduam, quæ per duo duntaxat minuta, divitum affectum ac vires
         superavit. «Illi enim,» inquit, «ex abundanti miserunt in gazophylacium; hæc vero omnia quæ
         habuit.» Quod autem spectat ad vestes, noli desiderare multorum superfluorumque
         vestimentorum possessionem, provide tantum de iis quae ad necessitatem corporis suffectura
         sunt. Jacta potius super Dominum curam tuam, et ipse tibi providebit. Ipsi quippe, inquit,
         cura est de nobis. Si alimentis vel vestibus indigeas, ne erubescas tibi ab aliis oblata
         accipere; hoc namque est superbiæ species. At si tu hisce abundaveris, ei qui caret
         tradito. Sic Deus vult famulis suis subveniri. Quocirca ad Corinthios scribens Apostolus,
         de inopibus dixit: «Vestra abundantia illorum inopiam suppleat, ut et illorum abundantia
         vestrae inopiae sit supplementum; ut fiat aequalitas, sicut scriptum est: Qui multum, non
         abundavit; et qui modicum, non minoravit.» Obtinens ergo præsenti tempori necessaria, de
         futuro ne sis sollicitus, verbi gratia in diem unum, vel hebdomadem, vel annum, aut menses.
         Nondum enim elapso crastino, idipsum tempus necessaria suppeditabit, praesertim si regnum
         coelorum justitiamque Dei quaesieris. Ait quippe Dominus: «Quærite regnum Dei, et justitiam
         ejus; et haec omnia adjicientur vobis.»</div>
      <div type="sect" n="5">Ne habeas apud te puerum, ne forte adversarius per eum aliquod in te
         moveat scandalum, conturbetque animum tuum, ut de cibis maxime sumptuosis curam gerat.
         Neque enim amplius poteris solus de te esse sollicitus; atque si ea cogitatio quasi propter
         corporis requiem subierit, tu tamen quod præstantius est considera, spiritalem inquam
         quietem: revera enim melior est spiritalis refectio corporali. Quod si juvandi pueri gratia
         in mentem venerit, ne credas: hoc enim non est nostri muneris; ad alios pertinet opus,
         sanctos videlicet coenobiorum patres. Tui solius commodum specta et silentii quietisque
         mores amplectere. Noli amare habitationem cum hominibus materiæ addictis ac negotiosis; aut
         solus mane, aut cum fratribus materia carentibus, tibique consentaneis. Nam qui habitat cum
         hominibus materialibus ac impeditis, et ipse prorsus eorum turbulenti status particeps
         futurus est, servietque humanis mandatis, vanis colloquiis, caeterisque omnibus vitiis,
         iræ, tristitiæ, insaniæ erga res materiales, timori, scandalo. Ne corripiaris curis
         parentalibus, aut cognatorum amicitiis: quinimo et assiduos cum iis congressus vita, ne
         forte a cellae quiete te auferant, et ad sua traducant negotia. «Dimitte,» inquit Dominus,
         «mortuos sepelire mortuos suos; tu vero veni, sequere me.» Si vero cella in qua resides
         impedimento sit, fugito, neque illi pareas, nec in amorem ejus resolvaris: omnia fac, omnia
         age, quo tranquille vivere et vacare queas, nec non contende in Dei voluntatibus ac in
         pugna adversus invisibilia consistere.</div>
      <div type="sect" n="6">Si in tua regione non potes facile vitam quietam ducere, propositum
         tuum ad peregrinationem tradito, atque ad illam ipsam incita animum tuum. Esto velut
         optimus negotiator, cuncta ad quietem probans, quæque ad eam constabiliendam conducunt
         omnino retinens. Cæterum dico tibi, peregrinationem dilige; te enim ab incommoditatibus
         patriae tuæ liberabit, efficietque ut solus silentii emolumento fruaris. In urbe commorari
         fuge, in solitudine perdura. «Ecce» enim, ait sanctus vir, «elongavi fugiens, et mansi in
         solitudine.» Si fieri potest, nullatenus ad urbem proficiscaris; nihil quippe commodum,
         nihil utile, nihil conducibile professioni tuæ illic intueberis. Iterum ait sanctus: «Vidi
         iniquitatem et contradictionem in civitate.» Loca ergo secreta et quieta sectare, neque
         formides illorum inopiam. Quod si illic dæmonum spectra apparuerint, noli terreri, neque a
         stadio emolumenti nostri aufugias: interritus permane, et «magnalia» Dei conspicies,
         auxilium, curam, reliquamque omnem de salute plenitudinem. «Exspectabam» enim, ait beatus
         ille vir, «eum qui salvum me fecit a pusillanimitate spiritus et a tempestate.» Vagationis
         desiderium animi tui sententiam non vincat: «Inconstantia» enim «cum concupiscentia,
         transvertit sensum sine malitia.» Multæ ea de causa exsistunt contentiones. Time casum, et
         in cella tua stabilis firmusque sis.</div>
      <div type="sect" n="7">Si amicos habueris, continuos cum illis congressus fuge: cum enim longa
         per intervalla collocutus eis fueris, utilis eris. Sin vero senseris tibi per eosdem damnum
         afferri, nullatenus appropinques. Nam oportet habere te amicos utiles et ad vitæ tuæ
         institutum aptos. Sed et fugito pravorum virorum et pugnacium congressus; cum horum nullo
         ne habites; quinimo pravas illorum intentiones repudia; non enim Deo adhærent, neque in eo
         permanent. Pacifici homines amici tibi sint, fratres spirituales, Patres sancti: hos namque
         eo modo appellavit Dominus, dicens: «Mater mea et fratres mei et patres hi sunt qui faciunt
         voluntatem Patris mei qui in coelis est.» Cum distractis seu negotiosis noli commorari,
         neque ad convivium cum ipsis pergas; ne te forsan ad suas deceptiones trahant, et a
         silentii tranquillitatisque disciplina abducant: hic est namque in illis affectus. Ne
         declines aurem tuam ad eorum sermones, neque sensa cordis eorum admittas. Nam re vera noxii
         sunt. Ad fideles terræ sit tibi desiderium, et labor cordis tui in æmulationem luctus
         eorum. «Oculi» enim «mei ad fideles terræ, ut sedeant ipsi mecum.» Quodsi quispiam ex iis
         qui secundum charitatem Dei incedunt, ad te veniens, ad manducandum te invitaverit, ac
         volueris proficisci, proficiscere quidem, sed cito revertere ad cellam tuam. Si fieri
         potest, extra eam ne dormieris unquam; ut in te semper maneat quietis gratia; et hujus
         propositi cultum absque impedimento retinebis.</div>
      <div type="sect" n="8">Non sis lautorum ciborum cupidus, nec illecebræ deliciarum. «Nam quæ in
         deliciis est, vivens mortua est,» quemadmodum ait Apostolus. Ne cibis extraneorum
         satiaveris ventrem tuum, ut ne tibi eorum cupiditas obveniat, atque desiderium externarum
         mensarum inferat. Dictum quippe fuit: «Ne seducaris saturitate ventris.» Quod si te videris
         assidue extra cellam tuam vocari, recusa. Noxia enim est continua extra cellam tuam
         commoratio; gratiam aufert, obnubilat prudentiam, ardorem restinguit. Vide mihi dolium
         vini, quod multo tempore in eodem loco exstitit, manetque inconcussum, quo pacto vinum
         reddat splendidum, sedatum, odoriferum; contra si huc illucque circumferatur, turbidum,
         tetricum, omnem simul ex fæcis vitio contractam injucunditatem exhibens. Cum hoc ergo te
         ipsum conferens, quod usui est experire, abscinde multorum affectus, ne mens tua
         distrahatur, et quietis modum conturbet. Operari manibus cura, idque pro viribus die ac
         nocte, ne quem graves, quin potius aliis tribuas, quemadmodum hortatur ac dicit sacer
         apostolus Paulus; ut in eo etiam tædii dæmonem vincas, cæterasque omnes hostis cupiditates
         avellas. Adjacet enim pigritiæ tædii dæmon, atque in desideriis est, sicut inquit.
         Traditionis et acceptionis peccatum effugias. Sive ergo vendis, sive emis, parum te de
         justo pretio frauda, ne in mores nimium exactos aut erga pretium lucri cupidos inductus, ad
         noxias animae causas decidas, contentionem, perjurium, per sermonis tui permutationem;
         atque in iis venerandam instituti nostri dignitatem contumelia et ignominia afficias. Eo
         modo ipse cogitans, in traditione et acceptione tua cautionem serva. Sed si quod melius est
         elegeris, idane possis, in alium fidum hominem curam tuam rejice, quo ita factus alacer et
         tranquillus, spe bona jucundaque perfruaris.</div>
      <div type="sect" n="9">Hæc tibi eo pacto suadere novit commoda modus quietis. Age vero, etiam
         rerum quæ deinde in ea continentur sensum tibi apponam; tu vero mihi ausculta, et quæ
         præcipio tibi exsequere. Cum sedes in cella tua, collige mentem tuam; memento diei mortis;
         vide tunc corporis mortificationem; cogita calamitatem; laborem doloremque assume; condemna
         vanitatem hujus mundi; curam gere modestiæ et sedulitatis, ut possis manere semper in eodem
         quietæ vitæ proposito, nec in infirmitatem incidas. Memor quoque esto status præsentis in
         inferno; reputa quemadmodum illic degant animæ, in quo amarissimo silentio, aut in quo
         acerbissime gemitu, in quali timore, anxietate, exspectatione quanam: [reputa] nunquam
         desinentem dolorem, lacrymas animae quæ fine carent. Sed et recordare diei resurrectionis
         ac exhibitionis coram Deo; imaginare tremendum et horribile illud judicium; profer in
         medium quæ peccatoribus reposita sunt, ignominiam in conspectu Dei et Christi ejus,
         angelorum, archangelorum, potestatum, cunctorumque hominum; item supplicia omnia, ignem
         æternum, vermem immortalem, tartarum, tenebras, et super hæc universa stridorem dentium,
         terrores ac tormenta. Profer quoque ea quæ justis reposita sunt bona, fiduciam cum Deo
         Patre et Christo ejus, angelis, archangelis, potestatibus, atque omni populo, regnum,
         ejusque dona, gaudium, voluptatem. Horum utrorumque memoriam adduc in mentem tuam; ac de
         peccatorum quidem judicio ingemisce, fle, indue habitum luctus, veritus ne tu quoque in
         illis consistas; de bonis vero quæ justis reposita sunt, gaude et exsulta et lætare; atque
         tum his frui contende, tum ab illis esse alienus. Cave ne unquam horum obliviscaris, sive
         intra in cella tua sis, sive extra alicubi; mentem tuam noli ab horum recordatione
         avertere; quo vel per ea sordidas noxiasque cogitationes effugias.</div>
      <div type="sect" n="10">Jejunium pro virili coram Deo excole. Illud delicta et peccata tua
         expiabit; animam ornat, mentem sanctam efficit, pellit dæmones, Deum prope nos adducit.
         Porro cum semel in die comederis, ne iterum manducare concupiscas, ut non fias sumptuosus,
         animumque tuum conturbes. Hinc poteris tum ad beneficentiæ opera abundare, tum ipsius
         corporis affectus exstinguere. Quando autem advenerint fratres, et necesse fuerit te bis
         terque comedere, ne ingemiscas aut moestus sis; quin potius gaudeto, quod necessitati
         obtemperes; atque bis vel ter manducans, gratias age Deo, eo quod legem claritatis
         impleveris, quodque ipsum sane Deum nostræ vitae dispensatorem habiturus sis. Quandoque
         etiam corporis invaletudo contingit, adeo ut bis et ter sæpiusque edere oporteat; ad id
         mens tua parata șit. Non enim corporales professionis nostræ labores locum in morbis habere
         debent, sed quædam remittenda sunt, quo citius ad sanitatem quis reversus, iterum iisdem
         austeræ vitæ sese exerceat laboribus. Caeterum de abstinentia a cibis, nihil divinus sermo,
         ne manducaremus, prohibuit, sed dixit: «Ecce dedi vobis omnia, quasi olera herbæ.
         Manducate, nihil interrogantes;» et, «Non quæ intrant in os, coinquinant hominem.» Quocirca
         a cibis abstinere, id nostræ voluntatis et animæ labor est.</div>
      <div type="sect" n="11">Humi cubationem et vigilias cæterasque austeritates libenter tolera,
         respiciens ad futuram gloriam quæ revelabitur tibi cum omnibus sanctis. «Non» enim, inquit,
         «sunt condignæ passiones hujus temporis ad futuram gloriam quæ revelabitur in nobis.» Si
         animo dejecto es, ora, sicut scriptum est; ora autem cum timore, tremore, et labore, sobrie
         et vigilanter. Ita oportet orare, maxime proper malignos malitiæque vacantes inaspectabiles
         inimicos nostros, qui in hoc nobis negotium facessere volunt. Ii quoties viderint nos ad
         orationem stare, toties sedulo adoriuntur, eaque menti suggerunt quæ precum tempore
         nequaquam cogitare et considerare debemus, quo animum nostrum captiviam abducant,
         otiosamque, vanam et inutilem reddant precis postulationem et supplicationem. Inanis enim
         revera est ac inutilis oratio, petitio, supplicatio, quando non, sicut supra diximus, cum
         timore et tremore, sobrie ac vigilanter peracta fuerit. Adhæc ad hominem quidem regem
         accedens quilibet, cum timore et tremore et cautione, deprecationem eo modo exsequitur.
         Nonne multo magis Deo cunctorum Domino, et Christo Regi regnantium, et Principi principum
         consimiliter assistendum est, atque offerenda observatio ac supplicatio? Quoniam Deo gloria
         in sæcula. Amen.</div>
   </body>
</TAN-T>