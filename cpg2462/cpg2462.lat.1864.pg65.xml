<?xml version="1.0" encoding="UTF-8"?>
<?xml-model href="../../../TAN-2021/schemas/TAN-T.rnc" type="application/relax-ng-compact-syntax"?>
<?xml-model href="../../../TAN-2021/schemas/tan.sch" type="application/xml" schematypens="http://purl.oclc.org/dsdl/schematron"?>
<TAN-T xmlns="tag:textalign.net,2015:ns" TAN-version="2021" id="tag:kalvesmaki.com,2014:cpg2462:grc:pg65:logical-reference">
  <head>
    <name xml:lang="eng">Latin translation of the Apophthegmata patrum, alphabetical collection,
      pertaining to Evagrius, published in PG 65:174-175</name>
    <master-location href="https://raw.githubusercontent.com/Arithmeticus/TAN-Evagrius/master/cpg2462/cpg2462.lat.1864.pg65.xml"/>
    <license which="by_4.0" licensor="kalvesmaki"/>
    <work which="apophthegmata"/>
    <vocabulary>
      <IRI>tag:kalvesmaki.com,2014:tan-key:evagrius</IRI>
      <name>General keywords associated with the TAN collection for Evagrius of Pontus</name>
      <location href="../TAN-voc/evagrius.TAN-voc.xml" accessed-when="2022-01-07"/>
    </vocabulary>
    
    <source which="Patrologia Graeca"/>
    <adjustments/>
    <vocabulary-key>
      <person xml:id="kalvesmaki" which="Joel Kalvesmaki"/>
    </vocabulary-key>
    
    <file-resp who="kalvesmaki"/>
    <resp roles="editor" who="kalvesmaki"/>
    <change when="2024-10-27" who="kalvesmaki">Started file</change>
    <to-do/>
  </head>
  
  <body xml:lang="lat">
    <div n="1" type="chapter">Dixit abbas Evagrius: Cum sedes in cella
    collige mentem tuam; memento diei mortis; tunc
    vide corporis mortificationem: cogita calamitatem;
    laborem assume; condemna vanitatem mundi; quo
    possis manere semper in quietae vitae proposito nec
    in infirmitatem incidas. Memor quoque esto status
    praesentis in inferno: reputa quemadmodum illic
    degant animae, in quo gravissimo silentio, in quo
    amarissimo gemitu, in quali timore, certamine,
    exspectatione; reputa nunquam desinentem dolorem,
    lacrymas animae easque interminatas. Sed et
    recordare diei resurrectionis, ac exhibitionis ad Deum:
    imaginare horribile tremendumque illud judicium.
    Profer in medium quae reposita sunt peccatoribus,
    ignominiam coram Deo, angelis, archangelis,
    cunctis hominibus; supplicia, ignem sempiternum,
    vermem nunquam dormientem, tartarum, tenebras,
    stridorem dentium, terrores, tormenta. Profer
    pariter justis bona reposita, fiduciam cum Deo Patre,
    et Christo ejus, angelis, archangelis, cuncto
    sanctorum coetu, regnum coelorum, ejusque dona,
    gaudium ejusque voluptatem. Horum utrorumque 
    memoriam adduc in mentem tuam; ac de peccatorum
    quidem judicio, fle, luge, veritus ne tu quoque
    inter illos consistas; de iis vero quae reposita sunt
    justis, gaude ac laetare. Atque tum his frui contende,
    tum ab illis esse alienus. Cave ne unquam, sive
    intra cellam tuam resideas, sive extra sis, haec e
    memoria elabantur; quo vel per haec eadem 
    sordidas noxiasque effugias cogitationes.</div>
    <div n="2" type="chapter">Dixit iterum: Abscinde multorum affectus;
    ne meus tua affligatur, et quietis modum conturbet.</div>
    <div n="3" type="chapter">Alia ejusdem sententia: Magnum quidem
    est, orare sine distractione; sed majus est sine 
    distractione psallere.</div>
    <div n="4" type="chapter">Adhuc dixit: Semper memento exitus tui
    ex hac vita, nec obliviscaris aeterni judicii; neque
    erit delictum in anima tua.</div>
    <div n="5" type="chapter">Item: Tolle tentationes, et nullus salvus
    erit.</div>
    <div n="6" type="chapter">Hoc etiam: Dixit quidam e Patribus: Aridior
    et non inaequalis victus cum charitate conjunctus,
    cito monachum inducit in portum 
    impassibilitatis.</div>
    <div n="7" type="chapter">Factus est aliquando consessus in Cellis
    pro negotio quodam, atque locutus est abbas 
    Evagrius. Dicit ei presbyter: SCimus, abba, quod si
    esses in regione tua, et episcopus saepe et
    multorum caput constitutus fuisses; nunc vero tanquam 
    peregrinus hic sedes. Ille compunctione ductus non
    turbatus est, sed capite moto dixit ei: Sane ita 
    est, Pater. Verum semet locutus sum; et iterum non
    adjiciam.</div>

  </body>
  
</TAN-T>