<?xml version="1.0" encoding="UTF-8"?>
<?xml-model href="../../../TAN-2021/schemas/TAN-TEI.rnc" type="application/relax-ng-compact-syntax"?>
<?xml-model href="../../../TAN-2021/schemas/tan.sch" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0"
     TAN-version="2021"
     id="tag:kalvesmaki.com,2014:cpg2448.srp.2023.nesic">
   <teiHeader>
      <fileDesc>
         <titleStmt>
            <title>Περὶ τὰς ἀντιζήλους τῶν ἀρετῶν κακίας</title>
            <author>Evagrius Ponticus</author>
            <respStmt>
               <resp>translated by</resp>
               <persName full="yes">
                  <forename full="yes">Лазар</forename>
                  <surname full="yes">Нешић</surname>
               </persName>
            </respStmt>
         </titleStmt>
         <publicationStmt>
            <p/>
         </publicationStmt>
         <sourceDesc>
            <p/>
         </sourceDesc>
      </fileDesc>
      <encodingDesc>
         <p/>
      </encodingDesc>
   </teiHeader>
   <head xmlns="tag:textalign.net,2015:ns">
      <name xml:lang="eng">Lazar Nesic's Serbian translation of the On the Vices Opposed to the Virtues of Evagrios Pontikos</name>
      <name xml:lang="srp">Лазар Нешић, превод оф О пороцима који се супротстављају врлинама, Евагрије Понтски</name>
      <master-location href="http://evagriusponticus.net/tan/cpg2448/cpg2448.srp.2023.nesic.xml"/>
      <license which="by_4.0" licensor="kalvesmaki"/>
      <work which="Vices"/>
      <version>
         <IRI>tag:evagriusponticus.net,2015:cpg2448,srp-2023</IRI>
         <IRI>tag:kalvesmaki.com,2014:cpg2448,eng-2023</IRI>
         <name xml:lang="eng">Lazar Nešić's Serbian translation of the On the Vices Opposed to the Virtues of Evagrios Pontikos</name>
      </version>
      <vocabulary>
         <IRI>tag:kalvesmaki.com,2014:tan-key:evagrius</IRI>
         <name>General keywords associated with the TAN collection for Evagrius of Pontus</name>
         <location href="../TAN-voc/evagrius.TAN-voc.xml" accessed-when="2021-06-02"/>
      </vocabulary>
      <source which="Nešić 2024"/>
      <adjustments/>
      <vocabulary-key/>
      <file-resp who="kalvesmaki"/>
      <resp who="kalvesmaki" roles="editor"/>
      <change when="2023-11-11" who="kalvesmaki">Created TAN template for Nesic translations.</change>
      <change when="2023-11-16-05:00" who="kalvesmaki">Populated template with content</change>
      <to-do/>
   </head>
   <text>
      <body xml:lang="srp">
         <div type="title" n="title">
            <p>Евлогију о пороцима који се противе врлинама</p>
         </div>
         <div type="preface" n="pr">
            <p>Пролог</p>
            <p>Сматрам да је твојој трудољубивости потребно укратко изложити и пороке који се противе врлинама, еда бисмо на тај начин преорали твој унутрашњи свет и почупали трње с ове плодне земље. Нисмо доспели овде због дела која смо учинили,<ref cRef="Тит. 3, 5."/> већ зато што смо подражавали исцелитељске речи наших отаца које смо слушали и били сведоци њихових појединих дела. Сва благодат је одозго, благодат која чак и грешницима показује смицалице оних што варају наш ум, благодат која нас укрепљује и говори: „Јер, шта имате што нисте примили?“<ref cRef="1. Кор. 4, 7."/> С једне стране, примили смо да бисмо заблагодарили Ономе који нам је пружио дар. С друге стране, имамо да не бисмо себи присивали никакву част, нити да бисмо се хвалили, као да поричемо дар. Због тога је речено: „А ако си примио, што се хвалиш као да ниси примио? Већ се обогатисте“,<ref cRef="1. Кор. 4, 7–8."/> каже, ви који бејасте сиромашни делима. „Већ сте се наситили“,<ref cRef="1. Кор. 4, 8."/> сада кад сте почели да примате учење. И ваша заблуда је прешла на мене и прикрива сиромаштво мојих напора позајмљеном мудрошћу, те мења улоге ученика и учитеља само благодарећи учењу које преносим.</p>
            <p>Како било да било, ако имаш вишак добара у своме поседу, даруј их и мени, еда бих укратко изложио пороке који се противе врлинама, указујући шта је стомагоугађање и њему противно уздржање, шта је блуд и њену противна целомудреност, шта је среброљубље и њему противно нестицање, шта је туга и њој противна радост, шта је гнев и њему противно дуготрпљење, шта је чамотиња и њој притивно подношење, шта је таштина и њој противно одсуство таштине, шта је завист и њој противно одсуство зависти, те шта је гордост и њој противно смиреноумље. У ономе што следи, ми смо укратко изложили ове противречне, противне и супротстављене пороке и врлине.</p>
         </div>
         <div type="chapter" n="1">
            <p>Стомакоугађање и уздржање</p>
            <p>Стомакоугађање је мајка блуда, хранитељ помисли речима, олабављење поста, јачање прождрљивости, прекид подвига, страшило решености, замишљање јела, изображавање зачина, необуздано ждребе, неумерено махнитање, пружање уточишта тобожњим болестима, жудња за здрављем, узнемиравање црева, узбуркавање бубрега, изговарање најгорих увреда, распаљивање блуда, скрнављење унутрашњег света, раслабљивање тела, оптерећеност сном, суморна смрт. </p>
            <p>Уздржање је зауздавање стомака, ударање по незаситости, уравнотежење умерености, прекид наслађивања храном, бежање од одмора, подвргавање строгости, прекоревање помисли, побуђивање на бдење, избављење од блудне распаљености, преваспитање тела, похвала подвнижничких дела, бедем начина живота, исправљење обичаја, кроћење страсти, умртвљење телесних удова, нови живот душе, подражавање Васкрсења, уобличавање светости.</p>
         </div>
         <div type="chapter" n="2">
            <p>Блуд и целомудреност</p>
            <p>Блуд је плод стомакоугађања, омекшавање срца, огњена пећница пожуде, уговарање бракова с идолима, противприродно дејство, прекривање красоте тамом, сан о преплитању удова, кревет снова, безосећајно полно општење, обмана ока, дрскост погледа, обешчашћење молитве, стид срца, водич к неспознању.   </p>
            <p>Целомудреност је одежда истине, одсецање раскалашности, управитељка погледа, надзорница помисли, обрезање мишљења, пресецање распусности, противприродна природа, противница похотног распаљивања, помоћница у нашим делима, саделатељка уздржања, светиљка срца, наклоност молитве.</p>
         </div>
         <div type="chapter" n="3">
            <p>Среброљубље и неграмзивост</p>
            <p>Среброљубље је штедљивост идола, пророчанство гомиле, глас шкртости, потајно обрачунавање новца, богатство сужањства, род неправедни, изобиље болести, прорицатељ телесног пропадања, маг ревности, саветник неуспављивости, сиромаштво стомака, оскудност хране, незасито лудило, тескобни порок.</p>
            <p>Неграмзивост је искорењивање среброљубља, укорењивање несреброљубља, плод љубави, Крст живота, нестрадални живот, нељубоморно благо, безбрижно небо, нерасејано сунце, безмерна твар, недокучиво богатство, срп брига, јеванђељско делање, спремно удаљавање од света, хитри атлета.</p>
         </div>
         <div type="chapter" n="4">
            <p>Туга и радост</p>
            <p>Туга је непрестано размишљање о губитку, упознатост с мањком, претеча изгнанства, сећање на породицу, пратиља чамотиње, ожалошћеност гнева, сећање на увреду, помрачење душе, пустош ћуди, пијанство разборитости, успављујуће лекарство, магловита лепота, црв у телу, сета помисли, народ у заточеништву.</p>
            <p>Радост је уништење туге, благодарење у несрећама, виђење које наступа након молитве, радост која долази од подвижништва, блаженство чињења добрих дела, украс одрицања, уточиште гостопримства, прибежиште наде, храна подвижника, охрабрење жалосних, утеха у сузама, помоћ у невољама, поборник љубави, узношење у благодарности, весеље у псалмопојању, саучесник у подношењу, пут пастира, Јеванђеље Господње, благовесник Васкрсења, силазак Духа Светога.</p>
         </div>
         <div type="chapter" n="5">
            <p>Гнев и дуготрпљење</p>
            <p>Гнев је губитак разборитости, поништење уравнотежености, смутња природе, дивљање лепоте, узбуркавање ћуди, пламена грозница, пећница срца, буктање пламена, закон раздражљивости, искуство дрхтавице, притајени тигар, мајка дивљих звери, трзање помисли, злопамћење увреда, тихи сукоб, сметња у молитви, укоченост тела, бледило лица.</p>
            <p>Дуготрпљење је оружје разборитости, суд гнева, исцељење срца, умирење самоуверених, смирење у невољама, пристаниште у бурама, доброчинство наспрам ожалошћених, кротост према свима, благосиљање клевета, радовање увредама, утеха за оне који су у искушењима, огледало наде, победнички венац намучених, привилегија поражених.</p>
         </div>
         <div type="chapter" n="6">
            <p>Чамотиња и подношење</p>
            <p>Чамотиња је пријатељица ваздуха, руководитељка заблуделих, мржња према делању, борба против тиховања, бура спрам псалмопојања, оклевање у молитви, млитавост подвижништва, премореност у бдењима, неблаговремена поспаност, вртоглави сан, тежина самствовања, мржња према властитој келији, промена места, изговарање неповољном климом, противница подвижничких дела, прекидање молитвеног размишљања, непознавање Светих Писама, саучесница туге, сат који нас опомиње да је време јелу.</p>
            <p>Дуготрпљење је прекидање чамотиње, одсецање помисли, брига о умирању, удубљено размишљање о Крсту, приковани страх, калаисано злато, озакоњење искушења, књига благодарења, напрсник тиховања, оружје подвижничких напора, усрдна марљивост, узор врлина.</p>
         </div>
         <div type="chapter" n="7">
            <p>Таштина и неташтина</p>
            <p>Таштина је маштање о сусретима, маскарада трудољубивости, непријатељ истине, саучесништво у лажи, земаљско богатство, сиромаштво душе, осујећење анђела, позив демонима, тегоба подвижништва, ширина раскалашности, лажно злато, беслодно благо, руководитељ јереси, жеља за почастима, најузвишенија титула, јавно говорење о својим борбама, поробљеност похвалама, злоба према супарницима, многообразни дух, дивља звер с хиљаду зуба, сапутница оних који се труде, сажитељка оних који од ње беже, непријатељ заједничког и усамљеничког живота, преголема жеља за показивањем пред другима, саткана од гордости, посредник између љубоморе и гордости што се међусобно боре, троструки ланац зла, троструки отров страсти, троструки језик јеретика.</p>
            <p>Неташтина је дело смиреноумља, мајка скромности, победница таштине, украс скрушености, непоколебиво богатство, отпор душе, благоразумност помисли, дар Божији, похвала анђела, осрамоћење ђавола, разобличење демона, удаљавање од самозадовољства, слепило за похвале, сагледавање познања, непријатељ украса, дубоки мисаони увид душе, прихватање понижења, неприхватање људске славе, скровиште подвижничких напора, борба против озлоглашености, скривено благо у пропадљивом телу.</p>
         </div>
         <div type="chapter" n="8">
            <p>Љубомора и нељубомора</p>
            <p>Љубомора је одећа гордости, разодевање смиреноумља, корен оговарања, притворност весеља, глумљење пријатељства, издаја поверења, мржња према доброчинству, љубомора према уваженим људима, оруђе заузетости, смишљање завере, побуна против оних који нам се супротстављају, изругивање познатим људима, колутање очију, одрицање од Господа, оружје ђавола, укоченост тела, казна душе, пометња ума, помрачење срца, отуђење од духовног напредовања, присност с оним што нас омета.</p>
            <p>Нељубомора је подражавање Бога, воља анђела, циљ коме су светитељи усмерени, простодушно око, добра помисао, пуноћа љубави, сама ствар братољубља, укидање порока, најпохвалнија међу похвалама коју неко од стране људи може задобити пред Богом, простота душе, непрекидна радост срца, небеско владање, сабирање врлина, осведочење душе, сладост језика, смиреност слуха, противљење жалости, прогонство ђавола, јединствена ризница, непотрошиво богатство, непрестана благодат Божија, помоћ људима у духовном напредовању, сарадница праведности, опустошење палих, заговорник здравља, знамење спасења.</p>
         </div>
         <div type="chapter" n="9">
            <p>Гордост и смиреноумље</p>
            <p>Гордост је бујање таштине, отуђеност од Бога, присност с Ђаволом, ускраћивање помоћи, удаљавање од Бога, учесница у вечним казнама, непричасница Васкрсења, расипање подвижништва, одбацивање подвижничких напора, одузетост душе, губитак разума, понор пропасти, оружје ђавола, наклоност демона, пад врлина, клеветница Бога, слепило ума, неопростиво пијанство, неизлечива махнитост, подстрек раздражљивости, огромна похлепа, голотиња душе, јахачица зала, куга египатска, вавилонска пећ.</p>
            <p>Смиреноумље је благодатни дар Свете Тројице, подражавање анђела, бичевање демона, залог мудрости, страшило неуздржања, просветљење душе, очишћење ума, размишљање о смрти, посвећеност измирењу, састрадално пријатељство, љубавно настројење, благо чувано у тајности, богатство на сигурном месту, заједништво спасења, заговорница живота, потонуће мржње, јачање пријатељства, свеза мира, увенуће зависти, противница гнева, пуноћа философије, пољубац љубави Божије, миомирис Духа Светога, корен покорности, испуњење Закона, пријатељство с Господом, одрицање од Ђавола, необмањиви украс, одежда нетрулежности, престо неуништиви, извор живота, царство истинито, двери небеске. Познање и делатно испуњење ових ствари очишћује душу. </p>
         </div>
      </body>
   </text>
</TEI>
