<?xml version="1.0" encoding="UTF-8"?>
<?xml-model href="../../../TAN-2021/schemas/TAN-TEI.rnc" type="application/relax-ng-compact-syntax"?>
<?xml-model href="../../../TAN-2021/schemas/tan.sch" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0"
     TAN-version="2021"
     id="tag:kalvesmaki.com,2014:cpg2451.srp.2023.nesic">
   <teiHeader>
      <fileDesc>
         <titleStmt>
            <title>Περὶ τῶν οκτῶ πνευμάτων τῆς πονηρίας</title>
            <author>Evagrius Ponticus</author>
            <respStmt>
               <resp>translated by</resp>
               <persName full="yes">
                  <forename full="yes">Лазар</forename>
                  <surname full="yes">Нешић</surname>
               </persName>
            </respStmt>
         </titleStmt>
         <publicationStmt>
            <p/>
         </publicationStmt>
         <sourceDesc>
            <p/>
         </sourceDesc>
      </fileDesc>
      <encodingDesc>
         <p/>
      </encodingDesc>
   </teiHeader>
   <head xmlns="tag:textalign.net,2015:ns">
      <name xml:lang="eng">Lazar Nesic's Serbian translation of the The Eight Spirits of Wickedness of Evagrios Pontikos</name>
      <name xml:lang="srp">Лазар Нешић, превод оф О осам порочних духова, Евагрије Понтски</name>
      <master-location href="http://evagriusponticus.net/tan/cpg2451/cpg2451.srp.2023.nesic.xml"/>
      <license which="by_4.0" licensor="kalvesmaki"/>
      <work which="Περὶ τῶν οκτῶ πνευμάτων τῆς πονηρίας"/>
      <version>
         <IRI>tag:evagriusponticus.net,2015:cpg2451,srp-2023</IRI>
         <IRI>tag:kalvesmaki.com,2014:cpg2451,eng-2023</IRI>
         <name xml:lang="eng">Lazar Nešić's Serbian translation of the The Eight Spirits of Wickedness of Evagrios Pontikos</name>
      </version>
      <vocabulary>
         <IRI>tag:kalvesmaki.com,2014:tan-key:evagrius</IRI>
         <name>General keywords associated with the TAN collection for Evagrius of Pontus</name>
         <location href="../TAN-voc/evagrius.TAN-voc.xml" accessed-when="2021-06-02"/>
      </vocabulary>
      <source which="Nešić 2024"/>
      <adjustments/>
      <vocabulary-key/>
      <file-resp who="kalvesmaki"/>
      <resp who="kalvesmaki" roles="editor"/>
      <change when="2023-11-11" who="kalvesmaki">Created TAN template for Nesic translations.</change>
      <change when="2023-11-16-05:00" who="kalvesmaki">Populated template with content</change>
      <to-do/>
   </head>
   <text>
      <body xml:lang="srp">
         <div type="title" n="title">
            <p>О осам порочних духова</p>
         </div>
         <div type="section" n="1">
            <div type="title" n="title">
               <p>О стомакоугађању</p>
            </div>
            <div type="chapter" n="1">
               <p>Уздржање је исходиште плодности, процвата и почетка делатног живота.</p>
            </div>
            <div type="chapter" n="2">
               <p>Онај ко обуздава стомак, тај умањује страсти; онај који је савладан јелима, тај умножава наслађивања. </p>
            </div>
            <div type="chapter" n="3">
               <p>„Амалик је први међу многобошцима“,<ref cRef="Бр. 24, 20."/> а стомакоугађање је прва међу страстима.</p>
            </div>
            <div type="chapter" n="4">
               <p>Дрво је твар којим се распаљује ватра, храна је твар која подстиче стомакоугађање.</p>
            </div>
            <div type="chapter" n="5">
               <p>Много дрва распаљује голему ватру, обиље јела храни жељу.</p>
            </div>
            <div type="chapter" n="6">
               <p>Несташица дрва гаси пламен, оскудица хране гаси жељу.</p>
            </div>
            <div type="chapter" n="7">
               <p>Онај који је уграбио магареће чељусти уништо је туђинске народе и лако је покидао окове на својим рукама.<ref cRef="Суд. 15, 9–20."/>
               </p>
            </div>
            <div type="chapter" n="8">
               <p>Уништење чељусти рађа извор воде,<ref cRef="Суд. 15, 14–19."/> а уништење стомакоугађања рађа делатно сагледавање.</p>
            </div>
            <div type="chapter" n="9">
               <p>Колац од шатора је неприметно уништио чељусти непријатеља,<ref cRef="Суд. 4, 21."/> а логос уздржања је усмртио страст.</p>
            </div>
            <div type="chapter" n="10">
               <p>Жеља за храном је породила непослушност, а сладак укус је прогнао човека из раја.<ref cRef="Пост. 3, 6–23."/>
               </p>
            </div>
            <div type="chapter" n="11">
               <p>Раскошна јела, с једне стране, наслађују грло; с друге стране, хране неуспављивог црва разузданости.</p>
            </div>
            <div type="chapter" n="12">
               <p>Гладан стомак је спреман да врши бдења у молитвама, док сит стомак подстиче неумерени сан.</p>
            </div>
            <div type="chapter" n="13">
               <p>Узимање сухе хране рађа трезвоумље, док живот у сочним јелима потапа ум у понор.</p>
            </div>
            <div type="chapter" n="14">
               <p>Молитва испосника је слична младом орлу који узлеће на висине, док се молитва пијанца строваљује под теретом презасићености.</p>
            </div>
            <div type="chapter" n="15">
               <p>Ум испосника је попут блиставе звезде на чистом небу, а ум пијанца је попут тамне звезде у ноћи без месеца.</p>
            </div>
            <div type="chapter" n="16">
               <p>Магла сакрива луче сунца, а претерано узимање јела помрачује ум.</p>
            </div>
            <div type="chapter" n="17">
               <p>Упрљано стакло не одражава јасну слику обличја које се огледа у њему, а ум који је отупљен презасићењем не прима познање Бога.</p>
            </div>
            <div type="chapter" n="18">
               <p>Необрађена земља рађа трње, а ум стомакоугодника рађа срамне помисли.</p>
            </div>
            <div type="chapter" n="19">
               <p>Као што је у блату немогуће пронаћи мирисе, тако је у стомакоугоднику немогуће пронаћи миомирис сагледавања.</p>
            </div>
            <div type="chapter" n="20">
               <p>Око стомакоугодника трага за гозбама, а око уздржљивца трага за сабрањима мудрих.</p>
            </div>
            <div type="chapter" n="21">
               <p>Душа стомакоугодника се радује поменима мученика, а душа уздржљивца подражава њихов начин живота.</p>
            </div>
            <div type="chapter" n="22">
               <p>Плашљиви војник дрхти од трубе која најављује битку, а прождрљивац дрхти од наговештаја уздржања.</p>
            </div>
            <div type="chapter" n="23">
               <p>Стомакоугодљиви монах бива роб властитог стомака и под његовим бичем му плаћа свакодневни данак.</p>
            </div>
            <div type="chapter" n="24">
               <p>Хитри путник ће брзо стићи до града, а уздржљив монах до стања мира.</p>
            </div>
            <div type="chapter" n="25">
               <p>Спори путник ће морати да се улогори у пустињи под небом, а стомакоугодљиви монах неће стићи у дом бестрашћа.</p>
            </div>
            <div type="chapter" n="26">
               <p>Дим тамјана заслађује ваздух, а молитва уздржљивог човека представља миомирис угодан Богу.<ref cRef="Откр. 8, 4."/>
               </p>
            </div>
            <div type="chapter" n="27">
               <p>Ако се предаш жељи за јелима, ништа неће бити довољно да насити твоје сластољубље. Јер, жеља за храном је попут огња који свагда прождире и непрестано пламти.</p>
            </div>
            <div type="chapter" n="28">
               <p>Довољна мера испуњује посуду, док пун стомак никада не говори: „Доста“.</p>
            </div>
            <div type="chapter" n="29">
               <p>Уздигнуте песнице нагнале су Амалика у бекство,<ref cRef="Изл. 17, 11."/> а уздизање подвнижничких делања потчињавају страсти плоти.</p>
            </div>
            <div type="chapter" n="30">
               <p>Угуши у себи сваки дах порочности и силом умртви удове плоти своје.<ref cRef="Кол. 3, 5."/> Јер, као што те мртав непријатељ не може уплашити, тако ни умртвљено тело душу твоју не може узнемирити.</p>
            </div>
            <div type="chapter" n="31">
               <p>Мртво тело не осећа бол од ватре, нити уздржљивац осећа сладост умртвљене жеље.</p>
            </div>
            <div type="chapter" n="32">
               <p>Ако усмртиш Египћанина, сакриј га у песку,<ref cRef="Изл. 2, 11–12."/> и немој гојити своје тело побеђеном страшћу; јер, као што скривена биљка расте на плодној земљи, тако страст изнова ниче у гојазном телу.</p>
            </div>
            <div type="chapter" n="33">
               <p>Угашена ватра се изнова распаљује ако јој се придодају дрва за огрев, а угашено задовољство се изнова распаљује у насићивању јелима.</p>
            </div>
            <div type="chapter" n="34">
               <p>Немој сажаљевати тело које је изнемогло и у жалости, нити га насићуј раскошним јелима, јер ако ојача, побуниће се против тебе и ратоваће с тобом, све док не пороби душу твоју и не преда те као роба страсти блуда.</p>
            </div>
            <div type="chapter" n="35">
               <p>Покорни коњ, мршавог тела, неће никада збацити јахача, јер спутани коњ попушта жвале и бива укроћен руком онога који држи узде; исто тако, тело се потчињава гладовањем и бдењем, те не ђипа када помисао наскаче на њега, нити фркће кад је покренуто острашћеним поривом.</p>
            </div>
         </div>
         <div type="section" n="2">
            <div type="title" n="title">
               <p>О блуду</p>
            </div>
            <div type="chapter" n="1">
               <p>Уздржање рађа целомудреност, а стомакоугађање је мајка распусности.</p>
            </div>
            <div type="chapter" n="2">
               <p>Уље храни пламен светиљке, а сусрети с женама распаљују огањ задовољства.</p>
            </div>
            <div type="chapter" n="3">
               <p>Ударци таласа љуљају ненатоварени брод у олуји, а помисао блуда заноси неуздржљиви ум.</p>
            </div>
            <div type="chapter" n="4">
               <p>Онај који ратује с духом блуда не може имати ситост за свог саборца, јер ситост ће га оставити, и прећи ће на страну његових непријатеља, и до краја ће се борити раме уз раме с његовим противницима.</p>
            </div>
            <div type="chapter" n="5">
               <p>Љубитељ тиховања свагда остаје изван домета непријатељских стрела, док онај који се меша с гомилом непрестано прима ударце.</p>
            </div>
            <div type="chapter" n="6">
               <p>Гледати жену значи бити погођен отровном стрелом која рањава душу и убризгава отров; и што дуже остаје, то изазива веће гнојење.</p>
            </div>
            <div type="chapter" n="7">
               <p>Онај ко се чува ових стрела не посећује многољудне панађуре, нити лута тамо-амо у данима прославе празника. Јер, боље је остати у своме дому и провести слободно време у молитвама, него постати саучесник у делу својих непријатеља и мислити да с побожношћу прослављаш празник.</p>
            </div>
            <div type="chapter" n="8">
               <p>Бежи од сусрета с женама ако хоћеш да будеш целомудрен и немој им никада допустити смелост у обраћању. Јер, оне ће у почетку имати или ће се претварати да имају побожности, док ће касније дрско и бестидно чинити свашта. При првом сусрету, оне држе спуштене очи, говоре кротко, састрадално плачу, облаче се скромно, горко наричу, распитују се о чедности и слушају усрдно. При другом сусрету примећујеш да је мало подигла очи. При трећем сусрету, оне непосредно и бесрамно гледају у тебе, ти се смешкаш, а оне се од срца смеју. Након тога се украшавају, и отворено показују пред тобом, и њихов поглед одише обећањем испуњења њихове страсти, и подижу своје обрве, и трепћу својим окицама, и огољују своје вратове, и читавим својим телом маме, и изговарају речи које подстичу страст, и користе глас који је очаравајућ за слушање, и опседају душу свим могућим стварима. Ово су удице постављене да те улове у смрти и лукаве замке које те вуку у уништење. Дакле, не допусти им да те заведу својим слатким речима, јер у овим женама је сакривен порочни отров звери.</p>
            </div>
            <div type="chapter" n="9">
               <p>Ако си још увек млад боље је да приђеш разјареној ватри него младој жени. Јер, када се приближиш ватри и осетиш бол, сместа ћеш се повући; но, ако се разнежиш због женских речи, нећеш се лако удаљити.</p>
            </div>
            <div type="chapter" n="10">
               <p>Биљка цвета у близини воде, а страст распусности цвета у сусретима с женама.</p>
            </div>
            <div type="chapter" n="11">
               <p>Онај који насићује свој стомак и објављује да је целомудрен наличи човеку који говори да ће сухом трском угасити ватру. Као што је немогуће сухом трском обуздати ватрену стихију, тако је немогуће распусношћу умирити разуздану похоту.</p>
            </div>
            <div type="chapter" n="12">
               <p>Стуб се подиже на темељу, страст блуда почива на ситости.</p>
            </div>
            <div type="chapter" n="13">
               <p>Брод захваћен олујом хита према пристаништу, а целомудрена душа жуди за осамљеношћу. Брод узмиче од морксих таласа који прете опасношћу, а целомудрена душа од женских обличја која рађају пропаст.</p>
            </div>
            <div type="chapter" n="14">
               <p>Лепо украрешно обличје потапа горе од таласа. Јер, из жеље за животом могуће је испливати из мора, док преварно обличје жене убеђује човека да презре и сам живот свој.</p>
            </div>
            <div type="chapter" n="15">
               <p>Пустињско жбуње бежи од пламена ватре и не бива сажежено, а целомудрен човек бежи од жене и не бива сажежен страшћу распусности. Јер, као што пуко сећање на ватру не може спалити мишљење, тако ни страст нема снаге у одуству предмета.</p>
            </div>
            <div type="chapter" n="16">
               <p>Ако у борби покажеш милост према своме противнику, он ће постати твој непријатељ. Ако поштедиш страст, она ће се побунити против тебе.</p>
            </div>
            <div type="chapter" n="17">
               <p>Поглед на жену подстиче распусног човека на уживање, док целомудреног подстиче на слављење Бога.</p>
            </div>
            <div type="chapter" n="18">
               <p>Чак и ако страст остане мирна током сусрета с женама, немој јој веровати када ти објављује бестрашће. Јер, пас маше репом кад се налази међу гомилом, а кад изађе из ње показује властиту злобност.</p>
            </div>
            <div type="chapter" n="19">
               <p>Када сећање на жену постане бестрасно, тада сматрај да си доспео до граница целомудрености. И кад те њен лик подстиче да размишљаш о њему и у стању си да њене удове упоредиш с чулима властите душе, тада сматрај да си стекао навику врлине. Ипак, немој проводити много времена бавећи се оваквим помислима, нити у свом унутрашњем свету води дуге разговоре с обличјем жене, јер ова страст воли да испровоцира назадовање и опасност од ње је близу. Као што умерено топљење прочишћује сребро, док га предугачко држање у ватри сагорева и лако уништава, тако и дуготрајно маштање о жени уништава навику целомудрености. </p>
            </div>
            <div type="chapter" n="20">
               <p>Не препуштај се дуготрајном маштању о женском лицу, нити предуго разговарај с њим, иначе ћеш распалити огањ ужитка у свом унутрашњем свету и спалити гумно душе своје; јер, као што искра која дуго почива на слами изазива ватру, тако и дуготрајно сећање на жену распаљује жељу.</p>
            </div>
         </div>
         <div type="section" n="3">
            <div type="title" n="title">
               <p>О среброљубљу</p>
            </div>
            <div type="chapter" n="1">
               <p>Среброљубље је корен свих порока и оно храни све остале страсти као порочне гране.<ref cRef="1. Тим. 6, 10."/> Ако одсечеш једну грану, среброљубље одмах пушта другу и не допушта да увене оно што је од њега процветало.</p>
            </div>
            <div type="chapter" n="2">
               <p>Онај који жели да одсече страсти требало би да ишчупа њихов корен. Наиме, све док среброрубље остаје, нема користи од обрезивања грана, јер кад год се одсеку, оне ће сместа поново изникнути.</p>
            </div>
            <div type="chapter" n="3">
               <p>Грамзиви монах је попут тешко натовареног брода који лако тоне у морској олуји. Јер, као што таласи потапају чамац који је бушан са свих страна, тако грамзив човек бива преплављен својим бригама.</p>
            </div>
            <div type="chapter" n="4">
               <p>Неграмзиви монах је добро припремљени путник који налази склониште на сваком месту.</p>
            </div>
            <div type="chapter" n="5">
               <p>Неграмзиви монах је попут орла који лети на висинама и силази на храну када се јави природна потреба.</p>
            </div>
            <div type="chapter" n="6">
               <p>Овакав монах је изнад сваког искушења и подсмева се свему постојећем. Уздижући се изнад свега, он се удаљава од земаљских ствари и општи с небеским стварностима, јер има лака крила и није обремењен бригама. И ако наиђе невоља, он без туге напушта своје место. Смрт се приближава и он весело одлази, јер своју душу није везао никаквим земаљским оковима.</p>
            </div>
            <div type="chapter" n="7">
               <p>С друге стране, грамзиви монах је везао себе оковима властитих брига попут пса који је везан ланцима. И када је присиљен да се удаљи са свог места, он носи сећање на своја имања као тешко и бескорисно бреме. Осим тога, силно га пробада туга, и веома се мучи у својим помислима, и обузима га голема жалост, јер напустио је своје имање. Чак и када се смрт приближи, он бива очајан што оставља за собом садашња добра и предаје душу своју, јер не може да одвоји свој поглед од тварних ствари. И вуку га тамо-амо као одблеглог роба, који се раздваја од тела, али се не може одвојити од свог имања. Јер, страст грамзивости је силнија од оних који га вуку ка смрти.</p>
            </div>
            <div type="chapter" n="8">
               <p>Море се никада не може прелити иако се у њега уливају многе реке,<ref cRef="Проп. 1, 17."/> жеља среброљубивог човека се никада не може наситити иако стиче многа богатства. Јер, он удвостручује своје богатство и жели опет да га удвостручи, те не престаје да га удвостручује све док смрт не окочна његов бескрајни труд.</p>
            </div>
            <div type="chapter" n="9">
               <p>Благоразумни монах ће се побринути за потребе свог тела, те ће празан стомак наситити хлебом и водом; он неће ласкати богаташу ради насладе свог стомака, нити ће свој слободни ум потчинити многим господарима. Јер, његове руке су довољне да послуже његовом телу и задовоље природну потребу у свему.<ref cRef="Дап. 20, 34."/>
               </p>
            </div>
            <div type="chapter" n="10">
               <p>Неграмзиви монах је попут непобедивог рвача и лаког тркача који брзо достиже „награду вишњег призвања“.<ref cRef="Фил. 3, 14."/>
               </p>
            </div>
            <div type="chapter" n="11">
               <p>Многограмзиви монах се радује многим приходима, док се неграмзиви радује победничким венцима својих подвижничких достигнућа.</p>
            </div>
            <div type="chapter" n="12">
               <p>Среброљубиви монах напорно ради, док неграмзиви монах проводи слободно време у молитвама и читањима.</p>
            </div>
            <div type="chapter" n="13">
               <p>Среброљубиви монах пуни своје ризнице златом, док негразмиви монах „сабира себи ризницу на небу“.<ref cRef="Мт. 6, 20."/>
               </p>
            </div>
            <div type="chapter" n="14">
               <p>„Проклет нека је онај који прави идола и поставља га на скривено место“.<ref cRef="Пнз. 27, 15."/> Исто важи и за онога који има у себи страст среброљубља. Јер, идолопоклоник се поклања бескорисног парчету обичног железа, док среброљубиви човек носи у свом унутрашњем свету маштарију богатства.</p>
            </div>
         </div>
         <div type="section" n="4">
            <div type="title" n="title">
               <p>О гневу</p>
            </div>
            <div type="chapter" n="1">
               <p>Гнев је страст која доводи до махнитости, те лако избезумљује чак и оне који имају познање; гнев душу чини дивљачком и подстиче је да се удаљује од сваког сусретања с људима.</p>
            </div>
            <div type="chapter" n="2">
               <p>Жесток ветар не може померити кулу, раздражљивост не може занети негневљиву душу.</p>
            </div>
            <div type="chapter" n="3">
               <p>Вода се узбуркава снагом ветрова, раздражљиви човек се узнемирава неблагоразумним помислима.</p>
            </div>
            <div type="chapter" n="4">
               <p>Гневни монах је попут дивљег вепра који шгргуће зубима када угледа људе.</p>
            </div>
            <div type="chapter" n="5">
               <p>Подизање магле згушњава ваздух, узбуркавање раздражљивости згушњава мисао гневног човека.</p>
            </div>
            <div type="chapter" n="6">
               <p>Плутајући облак помрачује сунце, помисао злопамћења помрачује ум.</p>
            </div>
            <div type="chapter" n="7">
               <p>Лав у кавезу непрестано звецка шаркама, раздражљиви монах у келији непрестано звецка помислима гнева.</p>
            </div>
            <div type="chapter" n="8">
               <p>Мирно море је пријатно за гледање, али нема ничег пријатнијег од стања мира. Јер, као што делфини зарањају у мирном мору, тако богодоличне помисли плутају у стању мира.</p>
            </div>
            <div type="chapter" n="9">
               <p>Дуготрпељиви монах је попут мирног извора који свима пружа благопријатно пиће, док је мисао гневног човека непрестано помућена и не пружа воде жедноме; чак и када је пружа, вода је мутна и бескорисна.</p>
            </div>
            <div type="chapter" n="10">
               <p>Очи гневног човека су надражене и крваве, те указују на пометеност срца. Лице дуготрпељивог човека је спокојно, с благим очима и спуштеног погледа.</p>
            </div>
            <div type="chapter" n="11">
               <p>Бог се опомиње кротког мужа,<ref cRef="Пс. 131, 1."/> а негневљива душа постаје храм Светог Духа.</p>
            </div>
            <div type="chapter" n="12">
               <p>Христос приклања своју главу дуготрпељивом духу,<ref cRef="Мт. 8, 20."/> а смирена мисао постаје обитавалиште Свете Тројице.</p>
            </div>
            <div type="chapter" n="13">
               <p>Лисице налазе уточиште у злопамтљивој души, а дивље звери праве јазбине у немирном срцу.</p>
            </div>
            <div type="chapter" n="14">
               <p>Частан муж избегава срамну крчму, а Бог избегава злопамтљиво срце.</p>
            </div>
            <div type="chapter" n="15">
               <p>Камен узбуркава воду у коју пада, а зла реч узнемирава људско срце.</p>
            </div>
            <div type="chapter" n="16">
               <p>Уклони помисли гнева из своје душе и не допусти да се раздражљивост насели у срцу твоме, те нећеш бити узнемирен у тренутку молитве. Јер, као што дим од запаљене сламе дражи очи, тако злопамћење смућује ум у тренутку молитве. </p>
            </div>
            <div type="chapter" n="17">
               <p>Помисли раздражљивог човека јесу пород аспидин,<ref cRef="Мт. 3, 7."/> јер оне прождиру срце које их је породило.</p>
            </div>
            <div type="chapter" n="18">
               <p>Молитва раздражљивог човека представља гнусно приношење тамјана,<ref cRef="Ис. 1, 13."/> а псалмопојање гневљивог човека је попут несношљиве буке.</p>
            </div>
            <div type="chapter" n="19">
               <p>Дар злопамтљивог човека је уцрвљења жртва и она се не може принети освештаном жртвенику.<ref cRef="Лев. 22, 22."/>
               </p>
            </div>
            <div type="chapter" n="20">
               <p>Раздражљиви човек доживљава узнемирујуће ноћне море, а гневни човек сања нападе дивљих звери.</p>
            </div>
            <div type="chapter" n="21">
               <p>Дуготрпељив човек прима виђења о сусретима са светим анђелима, а незлопамтљиви човек се увежбава у разговорима о духовним стварима и по ноћи прима разјашњења тајни.</p>
            </div>
         </div>
         <div type="section" n="5">
            <div type="title" n="title">
               <p>О тузи</p>
            </div>
            <div type="chapter" n="1">
               <p>Ожалошћени монах не зна за духовни ужитак. </p>
            </div>
            <div type="chapter" n="2">
               <p>Туга је увенулост душе и састоји се од помисли гнева. Јер, гнев жуди за осветом, а неостварена освета рађа тугу.</p>
            </div>
            <div type="chapter" n="3">
               <p>Туга је лавља чељуст и спремно прождире онога који је ожалошћен.</p>
            </div>
            <div type="chapter" n="4">
               <p>Туга је црв у срцу и прождире мајку која га рађа.</p>
            </div>
            <div type="chapter" n="5">
               <p>Мајка се мучи приликом рођења детета, али се ослобађа бола када га роди.<ref cRef="Јн. 16, 21."/> С друге стране, када је туга зачета, она изазива велику муку, те остаје чак и након порођајних болова и проузрокује незанемарљиво страдање.</p>
            </div>
            <div type="chapter" n="6">
               <p>Као што човек у великој грозници не осећа слаткоћу меда, тако и ожалошћени монах не познаје духовну радост.</p>
            </div>
            <div type="chapter" n="7">
               <p>Ожалошћени монах не може свој ум посветити сагледавању, нити може приносити чисту молитву, јер туга је препрека сваком добру.</p>
            </div>
            <div type="chapter" n="8">
               <p>Окови на ногама су препрека трчању, туга је препрека сагледавању.</p>
            </div>
            <div type="chapter" n="9">
               <p>Заробљеник варвара је окован ланцима, а заробљеник страсти је окован тугом.</p>
            </div>
            <div type="chapter" n="10">
               <p>Као што је оков безначајан ако нема ко да га причврсти, тако је и туга неучинковита ако нема присуства других страсти.</p>
            </div>
            <div type="chapter" n="11">
               <p>Страсти побеђују човека који је свезан тугом и он носи окове као доказ свог пораза. Јер, туга је последица незадовољене плотске жеље, а жеља је повезана са свим страстима. </p>
            </div>
            <div type="chapter" n="12">
               <p>Ко је победио жеље, савладао је страсти; а ко је победио страсти, надвладао је тугу.</p>
            </div>
            <div type="chapter" n="13">
               <p>Уздржљив човек не тугује због недостатка хране, нити се целомудрени човек жалости због мањка раскалашних ужитака. Исто тако, негневљиви човек се не жалости због неостварене освете; смиреноумни човек се не жалости због одсуства људског поштовања; несреброљубиви човек се не жалости због лишености; неграмзиви човек се не жалости због неуспеха. Наиме, овакви људи су се одвратили од наведених жеља. Јер, као што човека одевеног у оклоп не може озледити стрела, тако и бестрасног човека не може ранити туга.</p>
            </div>
            <div type="chapter" n="14">
               <p>Као што се војник брани штитом или као што је град заштићем својим бедемима, тако се и монах штити бестрашћем које је силније од свих штитова и зидина. Јер, испаљена стрела често пробија штитове и мноштво нападача проваљују кроз зидове. Но, туга не може савладати бестрашће.</p>
            </div>
            <div type="chapter" n="15">
               <p>Онај који је савладао страсти, тај је надвладао тугу, а онај који је савладан уживањима, тај неће избећи њеним оковима.</p>
            </div>
            <div type="chapter" n="16">
               <p>Онај који је непрестано тужан и прави се да је бестрасан, личи на болесног човека који се претвара да је здрав. Јер, као што болесника открива боја његове коже, тако острашћеног човека разобличава његова туга.</p>
            </div>
            <div type="chapter" n="17">
               <p>Онај који љуби овај свет биће веома жалостан, а онај који презре ствари које су у овом свету биће увек радостан.<ref cRef="1. Јн. 2, 15."/>
               </p>
            </div>
            <div type="chapter" n="18">
               <p>Грамзиви човек ће бити силно ожалошћен када поднесе губитак, док ће онај који презире богатство бити ослобођен туге.</p>
            </div>
            <div type="chapter" n="19">
               <p>Славољубиви човек се жалости када подноси бешчашће, док ће га смиреноумни човек дочекати као старог пријатеља.</p>
            </div>
            <div type="chapter" n="20">
               <p>Пећ за топљење очишћује неочишћено сребро, а богоугодна туга очишћује срце укаљано гресима.<ref cRef="2. Кор. 7, 10."/>
               </p>
            </div>
            <div type="chapter" n="21">
               <p>Непрекидно топљење умањује олово, а светска туга раслабљује мисао.</p>
            </div>
            <div type="chapter" n="22">
               <p>Тама умањује способност очију за гледање, а туга отупљује способност ума за сагледавање.</p>
            </div>
            <div type="chapter" n="23">
               <p>Сунчева светлост не допире у морске дубине, а светлост сагледавања не просветљује ожалошћено срце.</p>
            </div>
            <div type="chapter" n="24">
               <p>Излазак сунца причињава задовољство свим људима, али ожалошћена душа не може уживати чак ни у њему.</p>
            </div>
            <div type="chapter" n="25">
               <p>Онај који љуби Господа биће ослобођен туге, јер пуноћа љубави изгони сваку тугу.</p>
            </div>
            <div type="chapter" n="26">
               <p>Жутица одузима чуло укуса, туга отупуљује осећања душе.</p>
            </div>
            <div type="chapter" n="27">
               <p>Онај који презире задовољства овог света неће бити узнемирен помислима туге.</p>
            </div>
         </div>
         <div type="section" n="6">
            <div type="title" n="title">
               <p>О чамотињи</p>
            </div>
            <div type="chapter" n="1">
               <p>Чамотиња је малаксалост душе, а неприродна малаксалост душе не одолева искушењима на племенит начин. Јер, оно што је храна за здраво тело, то је искушење за племениту душу.</p>
            </div>
            <div type="chapter" n="2">
               <p>Северни ветар храни младо биље, а искушења јачају издржљивост душе.</p>
            </div>
            <div type="chapter" n="3">
               <p>Ветар носи безводни облак, а дух чамотиње заноси ум који нема подношења.</p>
            </div>
            <div type="chapter" n="4">
               <p>Пролећна роса умножава плодове на њиви, а духовна реч приводи душу узвишеном стању.</p>
            </div>
            <div type="chapter" n="5">
               <p>Дух чамотиње изгони монаха из његове келије, док ће онај који има подношења непрестано пребивати у тиховању.</p>
            </div>
            <div type="chapter" n="6">
               <p>Онај који је оболео од чамотиње жели да иде у посете болеснима, али заправо као свој циљ има напуштање келије.</p>
            </div>
            <div type="chapter" n="7">
               <p>Чамотни монах је оран да се прихвати служења другима, будући да у заповести о љубави према другима види једино властито задовољство.</p>
            </div>
            <div type="chapter" n="8">
               <p>Лагани поветарац савија нејаку биљку, а маштање о путовању заноси чамотну особу.</p>
            </div>
            <div type="chapter" n="9">
               <p>Силан ветар не може померити добро укорењено дрво, чамотиња не може оборити постојану душу.</p>
            </div>
            <div type="chapter" n="10">
               <p>Лутајући монах је као сува гранчица у пустињи: он неко време тихује у келији, а затим га чамотиња невољно заноси.</p>
            </div>
            <div type="chapter" n="11">
               <p>Биљка која се непрестано пресађује неће плода донети, лутајући монах неће плод врлине родити.</p>
            </div>
            <div type="chapter" n="12">
               <p>Болестан човек није задовољан једноличном храном, чамотни монах није задовољан једноличним радом.</p>
            </div>
            <div type="chapter" n="13">
               <p>Сластољубивом мушкарцу није довољна једна жена, чамотном монаху није довољна једна келија.</p>
            </div>
            <div type="chapter" n="14">
               <p>Чамотна особа непрестано гледа на врата и у свом унутрашњерм свету машта о доласку посетилаца. Врата зашкрипе и он одмах скаче, чује звук и нагиње се кроз прозор, те не одлази с њега док се не укочи од седења.</p>
            </div>
            <div type="chapter" n="15">
               <p>При читању какве књиге, онај кога је захватила чамотиња веома зева и лако тоне у сан; он трља очи и протеже руке; не гледајући више у књигу, зури у плафон и опет се враћа читању за неко време; листајући странице, радознало гледа на крај списа, броји пресавијене листове и израчунава број поглавља. Мало касније, он затвара књигу, ставља је под своју главу и тоне у сан, али не баш у дубок сан, јер тада глад буди његову душу и пред њега износи бригу о намирењу телесних потреба.</p>
            </div>
            <div type="chapter" n="16">
               <p>Чамотни монах је лењ за молитву и не може чак ни изговорити речи молитве. Јер, као што болесник не може носити тешко бреме, тако ни чамотна особа не може вршити Божије дело с марљивошћу. Први је лишен снаге тела, а други је распршио упорне напоре властите душе.</p>
            </div>
            <div type="chapter" n="17">
               <p>Лек за чамотињу је истрајност, те извршавање свих дела с пажњом и страхом Божијим.</p>
            </div>
            <div type="chapter" n="18">
               <p>Постави себи меру у сваком делању и не одустај док га не извршиш. Моли се с разумевањем и упорношћу, те ће дух чамотиње побећи од тебе.</p>
            </div>
         </div>
         <div type="section" n="7">
            <div type="title" n="title">
               <p>О таштини</p>
            </div>
            <div type="chapter" n="1">
               <p>Таштина је алогосна страст и лако се везује за свако дело врлине.</p>
            </div>
            <div type="chapter" n="2">
               <p>Винова лоза се заплиће око дрвета и када доспе до врха осушује његово корење; таштина прираста уз врлине и не повлачи се све док не искорени њихову силу.</p>
            </div>
            <div type="chapter" n="3">
               <p>Грозд који се спусти до земље брзо иструли, а врлина које се ослања на таштину брзо пропада.</p>
            </div>
            <div type="chapter" n="4">
               <p>Ташти монах је бесребрени радник, јер предузима напор, али не прима своју плату.</p>
            </div>
            <div type="chapter" n="5">
               <p>Пробушени мех не задржава оно што се у њега налива, а таштина уништава награде врлина.</p>
            </div>
            <div type="chapter" n="6">
               <p>Уздржање таштог човека је попут дима из пећнице: и једно, и друго се распршује у ваздуху.</p>
            </div>
            <div type="chapter" n="7">
               <p>Ветар замеће трагове човека, а таштина брише дела милосрђа.</p>
            </div>
            <div type="chapter" n="8">
               <p>Бачени камен не допире до неба, а молитва човекоугодинка се не узноси до Бога.</p>
            </div>
            <div type="chapter" n="9">
               <p>Таштина је подводна стена: ако удариш у њу, изгубићеш свој товар.</p>
            </div>
            <div type="chapter" n="10">
               <p>Разборити муж сакрива благо, а благоразумни монах прикрива напоре врлина.</p>
            </div>
            <div type="chapter" n="11">
               <p>Благоразумни монах подражава пчелу: он споља облеће око цвета, док изнутра прави саће.</p>
            </div>
            <div type="chapter" n="12">
               <p>Таштина ти предлаже да се молиш на тргу, али онај који се бори с таштином своју молитву приноси у клијети својој.<ref cRef="Мт. 6, 5–6."/>
               </p>
            </div>
            <div type="chapter" n="13">
               <p>Безумни човек јавно показује своје богатство и побуђује многе да кују заверу против њега. Будући да ходиш путем на коме се налазе разбојници, мораш сакривати оно што си задобио, и чувати га док не стигнеш до града мира,<ref cRef="Јевр. 7, 2."/> и не будеш у могућност да безопасно користиш оно што ти припада.</p>
            </div>
            <div type="chapter" n="14">
               <p>Садашњи живот је као пут испуњен разбојницима, док је будући свет као добро уређени град.</p>
            </div>
            <div type="chapter" n="15">
               <p>Немој се преузносити таштином док се налазиш на путу, јер ово је безумно и лако провоцира људе да ти нанесу зло; ипак, ако успеш да уђеш у град, уживаћеш у свим добрим стварима без икакве опасности и нико неће моћи да украде дела твоја.</p>
            </div>
            <div type="chapter" n="16">
               <p>Врлина таштог човека је као оскрнављена жртва и не може се принети на жртвеник Божији.<ref cRef="Лев. 22, 22."/>
               </p>
            </div>
            <div type="chapter" n="17">
               <p>Линија повучена у води сместа нестаје; исто бива и с делом врлине у таштој души.</p>
            </div>
            <div type="chapter" n="18">
               <p>По ноћи једи месо Пасхе<ref cRef="Изл. 12, 8."/> и не објављуј пред људима своје тајно уздржање, нити га износи на светлост дана пред многим сведоцима, еда би ти „Отац који види тајно узвратио јавно“.<ref cRef="Мт. 6, 6."/>
               </p>
            </div>
            <div type="chapter" n="19">
               <p>Рука која се сакрива у недрима и дело које се сакрива од погледа блистају јасније од светлости.<ref cRef="Изл. 4, 6."/>
               </p>
            </div>
            <div type="chapter" n="20">
               <p>Чамотиња раслабљује затегнутост душе, а таштина оснажује ум који је отпао од Бога; она болесног чини здравим и старца чини снажнијим од младића, под условом да свој дела чини пред мноштвом сведока. Тада бдење, пост и молитва бивају лаки, јер похвала масе подстиче усрдне подвиге.</p>
            </div>
            <div type="chapter" n="21">
               <p>Немој продавати своје напоре за људску славу, нити давати будућу славу за ништавну похвалу. Јер, људска слава је прах и пепео,<ref cRef="Пс. 7, 6."/> а њен углед се гаси на земљи, док слава врлине остаје у векове векова.</p>
            </div>
         </div>
         <div type="section" n="8">
            <div type="title" n="title">
               <p>О гордости</p>
            </div>
            <div type="chapter" n="1">
               <p>Гордост је чир душе испуњен гнојем; ако сазре, попуцаће и направиће гнусни неред.</p>
            </div>
            <div type="chapter" n="2">
               <p>Бљесак муње најављује удар грома, а таштина објављује присуство гордости.</p>
            </div>
            <div type="chapter" n="3">
               <p>Душа гордог човека се успиње на велике висине, а затим се одатле сурвава у понор.</p>
            </div>
            <div type="chapter" n="4">
               <p>Камен одломљен од планине хита у бездан, а човек који се одвојио од Бога срља у пропаст.</p>
            </div>
            <div type="chapter" n="5">
               <p>Онај ко се оделио од Бога страда од болести гордости, јер достизање пуноће врлина приписује властитој снази.</p>
            </div>
            <div type="chapter" n="6">
               <p>Као што онај који стаје на паукову мрежу сместа пропада, тако пада и онај који се узда у властите снаге.</p>
            </div>
            <div type="chapter" n="7">
               <p>Обиље плодова савија младе гране дрвета, а мноштво врлина смирава мисао човека.</p>
            </div>
            <div type="chapter" n="8">
               <p>Труло воће нема користи за земљорадника, врлина гордог човека Богу није потребна.</p>
            </div>
            <div type="chapter" n="9">
               <p>Мотка подупире младу грану оптерећену плодовима, а страх Божији подупире врлинску душу. Јер, као што тежина плода обара младу грану, тако гордост обара душу испуњену врлинама.</p>
            </div>
            <div type="chapter" n="10">
               <p>Немој своју душу предати гордости, па ћеш избећи појаву ужасних приказа, јер је Бог напустио душу гордог човека и он је постао играчка демона: ноћу замишља приближавање крда дивљих звери, а током дана се мучи помислима кукавичлука; током спавања непрестано искаче из кревета, а у будном стању му и сенка птице језу изазива; гордог човека плаши шуштање лишћа, а бука потока његову душу разлама. Тако човека који се супротставља Богу и одбија Његову помоћ на крају плаше чак и сасвим тричаве маштарије.</p>
            </div>
            <div type="chapter" n="11">
               <p>Гордост је збацила арханђела с неба и учинила да падне на земљу као муња.<ref cRef="Ис. 14, 12; Лк. 10, 18."/> С друге стране, смиреноумље узводи човека на небеса и припрема га да заигра с анђелима.</p>
            </div>
            <div type="chapter" n="12">
               <p>О, смртниче, зашто се превазносиш, премда си блато и трулеж?<ref cRef="Јов. 4, 19; 25, 6."/> Зашто се надимаш и узносиш изнад облака? Размотри природу своју, види да си земља и пепео,<ref cRef="Пост. 18, 27."/> те да ћеш се брзо распасти у прах. Јер, сада се размећеш, али ускоро ћеш постати црв.<ref cRef="Пс. 21, 7."/> Зашто подижеш врат који ће ускоро иструлети? Велики је човек коме помаже Бог; али, чим га напусти Бог, човек спознаје немоћ властите природе. Немаш ничег доброг што ниси од Бога примио.<ref cRef="1. Кор. 4, 7."/> Зашто се онда хвалиш туђим добрима као да су твоја? Зашто се гордиш због благодати Божије као да она теби припада? Спознај Онога који ју је даривао и немој се надимати много! Створење си Божије, немој одбацити свога Творца! Примио си помоћ од Бога, немој одбацити свог Доброчинитеља! Вазнео си се на висину овог начина живота, али сам Бог те је руководио. Достигао си пуноћу врлине, али Бог је с тобом садејствовао. Исповеди Онога који те је узвисио како би постојано стајао на висинама! Смртник си, остани у границама властите природе! Препознај другог човека као свог сродника, јер делите истоветну људску суштину, и немој одбацивати сусрете с њим због таштог хвалисања! Јер, он је смирен, а ти се преузносиш; но, Створитељ вас је начинио обојицу. Немој презрети смиреног човека, јер он је постојанији од тебе! Наиме, он с обe ноге стоји чврсто на земљи и на пада лако у грех. С друге стране, када охоли човек падне, он задобија модрице.</p>
            </div>
            <div type="chapter" n="13">
               <p>Гордост је сломљена кочија и ко у њу ступа брзо напоље испада. Смиреноумни човек увек стоји чврсто и никада неће бити саплетен ногом гордости.<ref cRef="Пс. 35, 12."/>
               </p>
            </div>
            <div type="chapter" n="14">
               <p>Горди монах је дрво без корена и неће поднети налет ветра.</p>
            </div>
            <div type="chapter" n="15">
               <p>Ненадмено мишљење је попут града утврђеног бедемима: онај који пребива у њему остаје неозлеђен.</p>
            </div>
            <div type="chapter" n="16">
               <p>Дување ветра подиже сламу, а напад умишљености преузноси гордог човека.</p>
            </div>
            <div type="chapter" n="17">
               <p>Попут мехура који нестаје након пуцања, тако ће ишчезнути спомен гордог човека.</p>
            </div>
            <div type="chapter" n="18">
               <p>Беседа смиреноумног човека јесте мелем за душу, док је беседа гордог човека испуњења хвалисањем.</p>
            </div>
            <div type="chapter" n="19">
               <p>Молитва смиреног човека умилостивљује Бога, док га прозба гордог човека разгневљује.</p>
            </div>
            <div type="chapter" n="20">
               <p>Драги камен блиста међу златним накитом, а човеково смиреноумље блиста међу многим врлинама.</p>
            </div>
            <div type="chapter" n="21">
               <p>Онај који прославља Пасху често једе бесквасне хлебовем, а врлинска душа се непрестано храни смирењем. Јер, као што квасни хлеб нараста чим се приближи ватри – док бесквасни хлеб задржава своје незнатно обличје – тако и врлина надима гордељивце, док смирене држи подаље од сујетне дрскости.</p>
            </div>
            <div type="chapter" n="22">
               <p>Ако бежиш од Лавана Сирина, бежи у тајности и не верује његовом обећању да ће те испратити. Јер, покушаће да те заустави истим оним стварима којима је обећао да ће те оптратити. Наиме, пружајући ти музичаре, фрулаше и добошаре као пратњу, он покушава да задржи твој одбегли ум тако што га омета звуцима музике и расипајући његову чврсту одлучност пријатним мелодијама.<ref cRef="Пост. 31, 20–27."/>
               </p>
            </div>
            <div type="chapter" n="23">
               <p>Палица је симбол поучавања; онај који је држи прелази преко Јордана овог живота.<ref cRef="Пост. 32, 10."/>
               </p>
            </div>
            <div type="chapter" n="24">
               <p>Штап у руци путника користи у свакој прилици; подучавање у делатном животу руководи човековим животом.</p>
            </div>
            <div type="chapter" n="25">
               <p>Одбачена палица постаје змија;<ref cRef="Изл. 4, 3."/> поука која одступа од делатног живота постаје наслађивање задовољствима.</p>
            </div>
            <div type="chapter" n="26">
               <p>Нека те не устраши змија која пузи по земљи, нити страст ужитка који се неприметно увлачи међу земаљске бриге о тварним стварима. Јер, ако аспиду зграбиш за реп, онда ће изнова постати палица у руци твојој.<ref cRef="Изл. 4, 4."/> Исто тако, ако надвладаш страст, она ће изнова постати поука.</p>
            </div>
            <div type="chapter" n="27">
               <p>У пустињи змија уједа и убија душу;<ref cRef="Бр. 21, 6."/> у нашем унутрашем свету задовољство рањава и уништава ум с лакоћом.</p>
            </div>
            <div type="chapter" n="28">
               <p>Онај који гледа на бакарну змију избегава смрт;<ref cRef="Бр. 21, 9."/> онај који гледа на награду целомудености живеће заувек.</p>
            </div>
            <div type="chapter" n="29">
               <p>Змија гризе коњско копито,<ref cRef="Пост. 49, 12–18."/> а поука о целомудрености развејава страст.</p>
            </div>
            <div type="chapter" n="30">
               <p>Дуготрајна инфекција се лечи спаљивањем ткива, а навика таштине бешчашћем и тугом.</p>
            </div>
            <div type="chapter" n="31">
               <p>Скалпел и спаљивање ткива доносе велики бол, али заустављају ширење ране; с једне стране, бешчашће изазива бол код онога на коме се примењује; с друге стране, оно зауставља ужасне страсти као што су таштина и гордост.</p>
            </div>
         </div>
      </body>
   </text>
</TEI>
