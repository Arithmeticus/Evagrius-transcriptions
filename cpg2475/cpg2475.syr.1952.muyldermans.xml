<?xml version="1.0" encoding="UTF-8"?>
<?xml-model href="../../../TAN-2021/schemas/TAN-T.rnc" type="application/relax-ng-compact-syntax"?>
<?xml-model href="../../../TAN-2021/schemas/TAN.sch" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0" TAN-version="2021"
  id="tag:kalvesmaki.com,2014:Evagrius_Counsel_syr_Muyldermans.TAN-TEI">
  <teiHeader>
    <fileDesc>
      <titleStmt>
        <title/>
      </titleStmt>
      <publicationStmt>
        <ab/>
      </publicationStmt>
      <sourceDesc>
        <ab/>
      </sourceDesc>
    </fileDesc>
  </teiHeader>
  <head xmlns="tag:textalign.net,2015:ns">
    <name xml:lang="eng">Counsel, Syriac edition by Muyldermans</name>
    <master-location
      href="https://raw.githubusercontent.com/Arithmeticus/TAN-Evagrius/master/cpg2475/cpg2475.syr.1952.muyldermans.xml"/>
    <license which="by_4.0" licensor="kalvesmaki"/>
    
    <work which="Counsel"/>
    
    <vocabulary>
      <IRI>tag:kalvesmaki.com,2014:tan-key:evagrius</IRI>
      <name>General keywords associated with the TAN collection for Evagrius of Pontus</name>
      <location href="../TAN-voc/evagrius.TAN-voc.xml" accessed-when="2017-12-16-05:00"/>
    </vocabulary>
    

    <source which="Muyldermans 1952"/>
    <adjustments>
      <normalization which="no note callouts"/>
    </adjustments>
    <vocabulary-key>
      <person xml:id="kalvesmaki" which="Joel Kalvesmaki"/>
    </vocabulary-key>

    <file-resp who="kalvesmaki"/>
    <resp roles="editor" who="kalvesmaki"/>
    <resp roles="transcriber" who="kalvesmaki"/>

    <change when="2021-12-25" who="kalvesmaki">Started file</change>
    <comment when="2021-12-15" who="kalvesmaki">Numbering begins with 1; Muyldermans begins with 27,
      respecting Syriac manuscript numeration, where the work appears after several other
      works.</comment>
    <to-do>
      <comment when="2021-12-25" who="kalvesmaki">Needs proofreading.</comment>
    </to-do>
  </head>

  <text>

    <body xml:lang="syr">
      <milestone unit="page" n="130"/>
      <div type="chapter" n="1">
        <ab>ܡܕܒܚܐ ܐܝܬܘܗܝ ܗܘܢܐ ܕܟܝܐ ܘܕܠܐ ܗܘܠܐܝ܂
          ܕܒܙܒܢܐ ܕܨܠܘܬܐ ܠܐ ܡܩܒܠ ܣܘܟܠܐ ܫܚܝܡܐ܂</ab>
      </div>
      <div type="chapter" n="2">
        <ab>ܕܒܚܬܐ ܕܟܝܬܐ ܐܝܬܝܗܿ܆ ܬܐܪܬܐ ܕܟܝܬܐ. ܘܠܐ
          ܒܨܘܝܬܐ. ܗܿܝ ܕܝܢ ܕܠܘܩܒܠ ܗܕܐ ܕܒܚܬ ܦܬܟܪ̈ܐ܂</ab>
      </div>
      <div type="chapter" n="3">
        <ab>ܢܘܪܐ ܢܘܟܪܝܬܐ ܐܝܬܝܗܿ܆ ܚܘܒܐ ܕܡܬܪ̈ܓܫܢܝܬܐ܇
          ܕܒܗܿ ܐܠܗܐ ܠܐ ܡܫܬܡܫ ܡܡܬܘܡ.</ab>
      </div>
      <div type="chapter" n="4">
        <ab>ܢܘܪܐ ܩܕܝܫܬܐ ܐܝܬܝܗܿ܆ ܚܘܒܐ ܐܠܗܝܐ܇ ܕܠܕܒ̈ܚܐ܂
          ܕܟ̈ܝܐ ܐܟܠܐ ܐܝܟ ܕܠܬܪܒܐ ܫܡܝܢܐ.</ab>
      </div>
      <div type="chapter" n="5">
        <ab>ܢܘܪܐ ܡܘܩܕܢܝܬܐ ܐܝܬܝܗܿ܇ ܛܢܢܐ ܒܚܘܪܐ ܕܐܟܠ.
          ܒܝܫܘܬܐ ܕܡܗ̈ܡܝܢܐ.</ab>
      </div>
      <div type="chapter" n="6">
        <ab>ܟܐܦܐ ܕܫܪܪܐ ܐܝܬܝܗܿ܆ ܗܝܡܢܘܬܐ ܕܠܐ
          ܡܣܬܕܩܐ ܕܡܪܢ ܝܫܘܥ ܡܫܝܚܐ܇ ܕܡܣܬܬܐ ܠܗܘܢܐ
          ܠܒܢܝܢܐ ܕܢܦܫܐ.</ab>
      </div>
      <div type="chapter" n="7">
        <ab>ܒܢܝܢܐ ܕܡܫܝܚܐ ܐܝܬܘܗܝ܆ ܟܢܘܫܝܐ ܕܡܝܬܪ̈ܬܐ
          ܐܠܗ̈ܝܬܐ܇ ܕܡܬܠܚܡ ܒܗ ܒܝܕ ܡܥܕܪܢܘܬܐ ܕܗܕܡ̈ܐ.
          ܦܠܘ̈ܚܐ ܘܝܕܘ̈ܥܬܢܐ ܕܓܘܫܡܗ.</ab>
      </div>
      <div type="chapter" n="8">
        <ab>ܡܠܟܘܬܐ ܕܐܠܗܐ ܐܝܬܝܗܿ܆ ܫܘܡܠܝ ܒܢܝܢܗ ܕܡܫܝܚܐ܇ ܘܫܘܡܠܝܐ ܕܢܡܘܣܐ ܘܕܛܝܒܘܬܐ܇ ܘܫܘܡܠܝܐ܂ ܕܒܢܝ̈ܐ ܕܐܠܗܐ.
          ܘܝܕܥܬܐ ܕܝܪ̈ܬܘܗܝ ܕܠܐ ܣܒܪ̈. ܫܘܡܠܝܐ ܕܨܒܝܢܗ ܕܒܡܫܝܚܐ. ܘܚܕܝܘܬܐ ܠܐ ܡܬܦܠܓܢܝܬܐ ܕܝܠܗܿ ܘܕܒܪܝܬܗܡܠܝܠܬܐ.
          ܬܠܝܬܝܘܬܐ ܕܡܚܝܕܐ ܠܟܠ ܘܚܕܝܘܬܐ<milestone unit="page" n="131"/> ܕܠܝܬ ܒܗܿ ܬܪܝܢܘܬܐ. ܟܠ ܓܝܪ ܘܒܟܠ
          ܢܗܘܐ ܐܠܗܐ. ܡܒܪܟܐ ܠܥܠܡܝܢ ܐܡܝܢ.</ab>
      </div>
      <div type="chapter" n="9">
        <ab>ܥܩܪܐ ܕܡܫ̈ܝܓܢܐ ܐܝܬܘܗܝ܆ ܬܘܬ ܢܦܫܐ
          ܚܡܝܡܬܐ. ܕܡܢ ܡܪܝܐ ܒܝܕ ܡ̈ܠܐܟܐ ܩ̈ܕܝܫܐ. ܠܐܝܠܝܢ.
          ܕܬܝܒܝܢ ܠܕܘܟܝܐ ܕܢܦܫܐ ܕܡܢ ܚܫ̈ܐ ܒܒܛܝܠܘܬܐ
          ܡܬܝܗܒܐ.</ab>
      </div>
      <div type="chapter" n="10">
        <ab>ܢܘܪܐ ܕܟܘܪܐ ܐܝܬܝܗܿ܆ ܬܘܬ ܢܦܫܐ ܚܪܝܦܬܐ.
          ܕܒܛܝܒܘܬܗ ܕܡܫܝܚܐ ܗܘܝܐ ܠܗܘܢܐ ܒܙܒܢܐ ܕܨܠܘܬܐ܇
          ܘܒܬܐܘܪܝܐ ܥܘܗܕܢܐ ܡܕܪܟ ܕܓܠܝܙܘܬܗܿ. ܕܠܗܿ ܡܐܣܝܢ
          ܡܝ̈ܐ ܚܝ̈ܐ܇ ܣܘܟܝܐ ܕܓܠܝܢܗ ܕܡܪܢ ܝܫܘܥ ܡܫܝܚܐ.</ab>
      </div>
      <div type="chapter" n="11">
        <ab>ܣܐܡܐ ܓܒܝܐ ܕܒܚܝܪ ܒܐܪܥܐ ܘܡܕܟܝ ܚܕ
          ܒܫܒܥܐ ܐܝܬܘܗܝ܆ ܓܘܫܡܗ ܕܡܪܢ ܝܫܘܥ ܡܫܝܚܐ.
          ܗܿܘ ܕܕܫ ܠܫܒܥܐ ܚܝ̈ܠܐ ܕܬܢܝܢܐ ܡܪܘܕܐ܇ ܒܝܕ ܚܝܠ
          ܫܒܝܥܘܬ ܚܝ̈ܠܝܢ. ܕܡܘܠܝܐ ܕܪܘܚܗ ܩܕܝܫܐ. ܐܝܟ
          ܕܒܐܫܥܝܐ. ܕܒܗܿ ܒܛܝܒܘܬܐ ܐܦ ܚܢܢ ܡܬܚܝܠܝܢܢ܇ ܘܙܟܝܢ
          ܚܢܢ ܒܝܕ ܡܿܢ ܕܐܚܒܢ ܡܪܢ ܝܫܘܥ ܡܫܝܚܐ܇ ܗܿܘ ܕܐܡܪ.
          ܐܬܠܒܒܘ ܐܢܐ ܙܟܝܬܗ ܠܥܠܡܐ. ܘܗܿܝ ܕܐܢܐ ܡܩܕܫ
          ܐܢܐ ܢܦܫܝ ܚܠܦܝܗܘܢ. ܕܢܗܘܘܢ ܒܢ ܚܕ ܐܝܟܢܐ ܕܐܦ
          ܚܢܢ ܚܕ ܚܢܢ.</ab>
      </div>
      <div type="chapter" n="12">
        <ab>ܛܣܪܩܘܣܛܐ ܐܝܬܝܗܿ܆ ܦܠܐܬܐ ܕܕܘܟܝܐ ܕܓܘܫܡܢ.
          ܠܛܘܝܒܐ ܕܩܘܒܠܐ ܕܦܓܪܗ ܩܕܝܫܐ ܕܡܫܝܚܐ. ܩܒܪܐ
          ܓܝܪ ܕܦܓܪܗ ܩܕܝܫܐ ܕܡܫܝܚܐ ܐܝܬܘܗܝ ܓܘܫܡܐ
          ܕܡ̈ܠܝܠܐ ܩܝܡܬܗ ܕܝܢ ܚܝ̈ܐ ܕܟܠܗܘܢ ܥܠܡ̈ܐ.</ab>
      </div>
      <milestone unit="page" n="132"/>
      <div type="chapter" n="13">
        <ab>ܥܪܘܒܬܐ ܐܝܬܝܗܿ܆ ܛܘܝܒܐ ܕܐܝܠܝܢ ܕܒܡܢܝܢܐ ܕܫܬܐ ܡܬܛܝܒܝܢ ܠܢܝܚܬܐ. ܫܒܬܐ ܕܝܢ ܦܠܐܬܐ ܐܝܬܝܗܿ܆ ܕܗܠܝܢ
          ܕܐܬܩܒܪܘ ܥܡ ܡܫܝܚܐ ܡܢ ܚ̈ܫܐ ܠܢܝܚܬܐ ܕܠܐ ܚܫܘܫܘܬܐ܇ ܒܣܒܪܐ ܕܩܝܡܬܐ ܕܥܡܗ. ܚܕ ܒܫܒܐ ܐܝܬܘܗܝ ܦܠܐܬܐ ܕܪܝܫܐ
          ܘܕܫܘܠܡܐ ܕܒܛܝܠܘܬܗ ܕܡܪܝܐ. ܘܡܛܠ ܗܢܐ ܐܦ ܩܕܡܝܐ ܘܝܚܝܕܝܐ ܘܬܡܝܢܝܐ ܡܬܩܪܐ. ܘܡܢ ܫܬܝܬܝܐ ܬܠܬܝܐ. ܕܐܝܬܘܗܝ
          ܩܝܡܬܐ ܕܢܘܗܪܐ ܩܕܡܝܐ. ܘܨܡܚܐ ܕܙܠܝܩܗ ܕܫܡܫܐ ܕܙܕܝܩܘܬ܇ ܝܘܡܗ ܕܡܪܝܐ ܡܪܢܝܐ. ܕܫܘܪܝܐ ܫܩܿܠ ܘܫܘܠܡܐ ܠܝܬ
          ܠܗ. ܡܛܠ ܢܘܗܪܐ ܩܕܝܫܐ ܘܡܬܝܕܥܢܐ ܕܡܫܝܚܐ ܕܡܡܠܟ ܒܗ܇ ܘܟܘ̈ܟܒܐ ܣܕܝܪ̈ܐ ܕܒܗ܇ ܗܠܝܢ ܕܡܡܠܟܝܢ ܒܗ ܥܡ ܡܫܝܚܐ
          ܫܡܫܐ ܕܙܕܝܩܘܬܐ. ܕܥܠܡ̈ܐ ܕܠܐ ܫܘܠܡ.</ab>
      </div>
      <div type="chapter" n="14">
        <ab>ܝܪܬܘܬܗ ܕܡܪܝܐ ܒܢܝ̈ܐ. ܘܝܪܬܘܬܗܘܢ ܕܗܠܝܢ
          ܡܪܝܐ. ܠܘ̈ܝܐ ܓܝܪ ܐܝܬܝܗܘܢ ܒܢܝ̈ ܟܗܢܘܬܐ. ܗܠܝܢ
          ܕܡܬܩܪܒܝܢ ܠܐܒܐ ܒܝܕ ܦܪܘܩܢ. ܕܒܚܬܐ ܕܟܝܬܐ ܐܝܟ
          ܕܟܪ̈ܐ ܠܘ̈ܝܐ ܕܡܬܦܫܩܝܢ ܠܘ̈ܝܐ ܘܢܩܝ̈ܦܐ.</ab>
      </div>
      <div type="chapter" n="15">
        <ab>ܛܘܒܐ ܐܝܬܘܗܝ ܝܪܬܘܬܐ ܐܠܗܝܬܐ. ܗܿܝ ܕܝܪܬܝܢ ܒ̈ܢܘܗܝ ܕܢܘܗܪܐ ܒܝܘܡܐ ܫܒܝܥܝܐ ܘܬܡܝܢܝܐ. ܣܟܐ ܓܝܪ
          ܐܝܬܘܗܝ܆ ܕܟܠ ܛܒܬܐ ܕܡܣܬܟܝܐ ܘܡܬܪܢܝܐ. ܗܠܝܢ ܕܝܕܥܬܗܝܢ ܡܩܒܠ܆ ܗܿܘ ܕܒܢܣܝܢܐ ܡܬܒܣܡ. ܗܝ ܕܝܢ ܓܝܪ ܡܠܬܐ
          ܕܬܐܡܪ ܠܐ ܡܫܟܚܐ. ܡܛܠ ܗܢܐ ܐܡܝܪ. ܕܡܕܡ ܕܥܝܢܐ ܠܐ ܚܙܬ܆ ܘܐܕܢܐ ܠܐ ܫܡܥܬ. ܘܥܠ ܠܒܐ ܕܒܪܢܫܐ ܠܐ ܣܠܩ݁ ܡܕܡ
          ܕܛܝܒ ܐܠܗܐ ܠܐܝܠܝܢ ܕܪܚܡܝܢ ܠܗ܇ ܠܢ ܕܝܢ ܐܡܪܓܠܐ ܐܠܗܐ ܒܪܘܚܗ. ܪܘܚܐ ܓܝܪ ܟܠ ܡܕܡ ܒܨܝܐ. ܘܗܝ ܕܫܡܥ ܡ̈ܠܐ
          ܕܠܐ ܡܬܡܠܠܢ. ܗܠܝܢ ܕܠܐ ܫܠܝܛ ܒܪܢܫܐ ܠܡܡܠܠܘ ܐ̈ܢܝܢ. ܗܠܝܢ ܕܗܘ ܡܢ ܫܡܥ. ܟܕ ܫܩܠ ܢܣܝܢܐ ܕܬܐܘܪܝܐ ܕܝܠܗܝܢ
          ܡܬܝܕܥܢܝܬܐ. ܟܠ<milestone unit="page" n="133"/> ܟܡܐ ܕܡܨܝܐ ܗܘܬ. ܠܡܐܡܪ ܕܝܢ ܠܐ ܐܫܟܚ. ܠܐ
          ܡܬܡ̈ܠܠܢܝܬܐ ܐ̈ܢܝܢ ܓܝܪ. ܣܘܟܝܐ ܡܕܝܢ ܕܒܘܣܡܗܝܢ ܕܗܠܝܢ. ܡܚܦܛ ܠܟܠ ܢܦܫܐ ܡܗܝܡܢܬܐ ܕܬܫܬܘܫܛ ܠܘܬ
          ܡܝܬܪ̈ܬܐ. ܟܬܝܒ ܓܝܪ ܕܐܢܬ ܦܪܥ ܐܢܬ ܠܟܠ ܐܢܫ ܐܝܟ ܥܿܒܕ̈ܘܗܝ. ܘܗܿܝ ܕܣܓܝ̈ܐܝܢ ܐܢܘܢ ܐܘ̈ܢܐ ܒܝܬ ܐܒܝ.
          ܪ̈ܚܡܘܗܝ ܕܝܢ ܕܩܛܝܠܐ ܢܫܪ̈ܐ ܡܬܝܕܥ̈ܢܐ ܠܘܬܗ ܢܬܟܢܫܘܢ. ܕܒܗ ܐܝܬ ܠܗܘܢ ܚܕܘܬܗܘܢ ܠܥܠܡ ܥܠܡܝܢ. ܪܝܚܐ ܓܝܪ
          ܕܣܠܩ ܡܢ ܒܣܿܕܗ. ܡܬܪܣܐ ܠܚܝܘܬܗܘܢ ܐܝܟ ܕܢܫ̈ܪܐ. ܘܚܙܝܘܬܗܘܢ. ܐܝܟ ܓܦ̈ܐ ܕܗܠܝܢ ܥܒ̈ܝܛܐ. ܓܦ̈ܘܗܝ ܓܝܪ
          ܕܗܘܢܐ. ܬܐܘܪ̈ܝܣ ܐܝܬܝܗܢܢ ܕܬܠܝܬܝܘܬܐ ܩܕܝܫܬܐ. ܕܒܗܿ. ܡܣܬܓܕܐ ܚܕܝܘܬܗ ܩܕܝܫܬܐ ܕܐܒܐ ܘܕܒܪܐ ܘܕܪܘܚܐ
          ܕܩܘܕܫܐ ܕܠܗ ܫܘܒܚܐ ܠܥܠܡ ܥܠܡܝܢ. ܐܡܝܢ</ab>

      </div>
    </body>
  </text>

</TEI>